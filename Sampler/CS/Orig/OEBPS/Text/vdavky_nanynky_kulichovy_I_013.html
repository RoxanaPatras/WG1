<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">6. Matka Kulichová na špehu</h2>

<p class="e-booktirazacitacetext">Matka Kulichová dávno již
pracovala při světle kuchyňské petrolejky se žlutým reflektorem. Byla domyla nádobí,
vydrhla podlahu a&#160;teď ji pokládala suchými hadry a&#160;všelikými zbytky
koberců, kterých za léta nastřádala po všech partajích v&#160;domě. Nemůže-li
kdo čeho potřebovati, obdarovává tím domovníka, zvláště při stěhování. A&#160;matka
Kulichová ničím nepohrdla. Na obkládání dveří a&#160;na postírání čerstvě umyté
podlahy, aby se za vlhka nezašlapala, nebylo nikdy nazbyt.</p>

<p class="e-bookprozatext">Konečně byla se vší hrubou prací hotova. Teď přenesla
petrolejku z&#160;pecinky na stůl při pohovce, vyhrabala z&#160;truhlíku pod
oknem nějaké šití a&#160;látání a&#160;usedla na pohovku. Takováto domácí
krejčovina byla jí po drsném uklízení a&#160;mytí zotavujícím zaměstnáním. Rozkolotaná
krev uklidňovala se tu, rozházené myšlenky sbíraly se, srovnávaly, duševní
rovnováha se obnovovala. A&#160;všeho toho matka Kulichová po dnešní návštěvě
čmuchavé a&#160;klevetivé Nohejlky potřebovala. Měla ona dávno Nanynku v&#160;podezření,
že „brousí“, teď to ví bezpečně. A&#160;na tu Nanynku se musí dokonale
připraviti. Je ona sice holka dobrá, poslušná, ale je už taky z&#160;toho plemene,
které se někdy rodičům postaví. Musí na ni tedy máma s&#160;politikou!</p>

<p class="e-bookprozatext">Byla ráda matka Kulichová, že se tatík zatím z&#160;domu
byl vyžejbroval. Však si dnes pospíšila, aby ho vystrnadila. Probouzel se obyčejně
z&#160;odpoledního spánku svého, jakmile začala drhnouti podlahu. Uměl
vzdorovat všem zvukům, jež v&#160;kuchyni vyluzovala, ať šramotila hrnci nebo
jídelním náčiním. Ale jak vylila na podlahu roztok zeleného, mazlavého mýdla a&#160;jak
se do té kaluže obořila svým rýžovým kartáčem&#160;– přetrhla mu spaní. Jeho
chrápání, jako by přeťal.</p>

<p class="e-bookprozatext">„Zatracené škrtání!“ ozvalo se z&#160;pokojíku
pokaždé. „Čert vynašel tuhle přepotvoru kartáč, když neměl moudřejšího co
dělat! Tohle a&#160;flašinet&#160;– to jsou dvě věci na tejrání člověka! A&#160;ještě
snad bych raděj flašinet…“</p>

<p class="e-bookprozatext">Potom starý Kulich slezl z&#160;postele, obul
holínkové boty, oblékl burnus<a href="../Text/vdavky_nanynky_kulichovy_I_042.html#_ftn11" title="" class="pcalibre1 pcalibre" id="_ftnref11"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[11]</span></span></span></span></a>,
narazil čepici a&#160;unikal z&#160;domu. A&#160;jak se protahoval kuchyní,
hledaje suchou dráhu mezi kalužemi zeleného mýdla, obrátil se k&#160;ženě a&#160;řekl
mrzutě:</p>

<p class="e-bookprozatext">„Ty mě umíš tímhle inštrmentem vykouřit!“</p>

<p class="e-bookprozatext">„No dobře, starej,“ odpovídala paní Kulichová, „herbábným
sametem podlahu drhnout nemohu!“</p>

<p class="e-bookprozatext">Šťastně tedy měla starého z&#160;domu. Seděla a&#160;skrze
veliké soví okuláry zkoumala vady a&#160;odhadovala nevyhnutelné opravy
všelikých podivných svršků, jejichž účel životní byl by uhodl jen vzácný znalec.
Mělo to nevídané tvary, ale nakonec přec jen se zdálo, že je to k&#160;oblékání
a&#160;k&#160;obouvání. Arciť jen sama matka Kulichová byla zasvěcena v&#160;tajemství,
jak a&#160;nač se to obléká.</p>

<p class="e-bookprozatext">Táhlo na šestou. Jindy sice vracívala se Nanynka již v&#160;tu
hodinu, ale poslední tři nebo čtyři soboty přicházela až o&#160;sedmé, a&#160;vždy
měla výmluvu, že v&#160;šití dodělávaly. Pravda, byl masopust, a&#160;tu
pokaždé je víc práce. Jenže Nanynka přicházela v&#160;rozpoložení tak divném a&#160;nápadném,
v&#160;jakém se z&#160;práce nechodí.</p>

<p class="e-bookprozatext">Matka Kulichová mrskla okem po hodinách.</p>

<p class="e-bookprozatext">Tři čtvrti na šestou.</p>

<p class="e-bookprozatext">Rázem se rozhodla.</p>

<p class="e-bookprozatext">Všechno šití shodila jediným rozmachem ruky do
truhlíku, sňala okuláry, vytáhla ze skříně čepec a&#160;šátek, oděla se,
postavila petrolejku na pecinku, stáhla knot, aby rozhořelý nečadil, chopila se
starého štuclu<a href="../Text/vdavky_nanynky_kulichovy_I_042.html#_ftn12" title="" class="pcalibre1 pcalibre" id="_ftnref12"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[12]</span></span></span></span></a>,
učinila nad kuchyňkou ve vzduchu kříž, poroučejíc tak domácnost ochraně boží, a&#160;vysouvla
se přes práh.</p>

<p class="e-bookprozatext">Rozhlédla se po dvoře, nečíhá-li nikde cosi
podezřelého, zamkla opatrně kuchyni, docela šeptem, aby nevzbudila ničí
pozornost, a&#160;skryla klíč v&#160;důlek pod rohoží u&#160;prahu. Pro případ,
že by se starý Kulich vrátil dříve než ona. Potom vyběhla přes dvůr a&#160;průjezdem
z&#160;domu jako myš, kroky neslyšnými. Před vraty podívala se na obě strany a&#160;zamířila
nejbližší cestou níže „do Prahy“, do ulice Lazarské. Tam bylo šití slečny
Pazderkovy, u&#160;níž Nanynka pracovala.</p>

<p class="e-bookprozatext">Na novoměstské věži odbíjela šestá, když matka
Kulichová dospěla na místo. Ani se nenadála, jak jí štěstí popřeje. U&#160;Masných
krámů bylo narovnáno několik sloupů cihel, právě nedaleko šití. V&#160;jejich
stínu ukryla se matróna a&#160;upírajíc zraky na malý krám slečny Pazderkovy,
za nímž byla dílna mnohem prostornější, dychtivě vyčkávala, až se dveře otevřou
a&#160;švadlenky se vyrojí.</p>

<p class="e-bookprozatext">Ale přišla včas! Jen se ukryla, přicházel z&#160;opačné
strany mladý muž. Tento muž patrně neměl naspěch. Pomalu se blížil, hledě rovněž
ke krámku slečny Pazderkové, a&#160;jestliže si mimo krám všímal ještě něčeho,
byla to jeho vlastní osoba, vlastně jen úbor jeho osoby. Tu se potáhl za
zimník, aby lépe přiléhal, tu oprašoval cosi na rukávě, tu smekl klobouk a&#160;znova
jej nasadil, tu zase vstrčil ukazováček za límec košile a&#160;uvolňoval jej&#160;–
snad aby lépe mohl dýchati. Neboť je známo, když se blíží chvíle, kdy se máme
setkati se zbožňovanou bytostí, že právě límec škrtí, až se v&#160;nás dech
tají.</p>

<p class="e-bookprozatext">Všechno tohle matka Kulichová dobře znala, anebo ještě
lépe, uhádala. Takhle si počíná muž, který přichází na dostaveníčko. Chce se
objeviti před vyvolenou srdce svého co nejspořádaněji a&#160;ještě v&#160;poslední
chvíli myslí na desatero, dvacatero podrobností, na něž mysliti ani nepřipadne
člověku, který k&#160;podobným výpravám ještě nedospěl, anebo je má dávno za
sebou.</p>

<p class="e-bookprozatext">Mladý muž rozepjal teď zimník, sáhl do vesty, vyňal
hodinky, zkoumal je pod lucernou plynovou.</p>

<p class="e-bookprozatext">„Matěji roztržitý,“ projelo hlavou paní Kulichové, „vždyť
právě bilo šest. Neslyšel jsi?“</p>

<p class="e-bookprozatext">„Matěj“ spěšně zastrčil hodinky, zapjal kabát, neboť
na blízku vrzly dveře a&#160;zacinkal zvoneček.</p>

<p class="e-bookprozatext">Znal dobře ten milý zvuk mladý muž. Byl to zvoneček
nade dveřmi krámu slečny Pazderkové. Zatřásl se zvoneček tak zbrkle, že jeho
srdíčko ani nestačilo odměřeně zacinkati, nýbrž zvuk slil se v&#160;jediné
zachrastění, jako když ve zvonečku zamíchá. A&#160;ve dveřích krámku se
zatemnilo&#160;– na prahu se objevila nějaká postava.</p>

<p class="e-bookprozatext">Matka Kulichová, v&#160;níž taky se teď tajil dech,
střelila tam očima. Ano, to je Nanynka, její Nanynka.</p>

<p class="e-bookprozatext">Ač matróna byla plna očekávání, co teď nastane, měla
přece ještě dosti času, aby si pomyslila:</p>

<p class="e-bookprozatext">„Vida ji, opici! Chodí domů v&#160;sedum, po sedmé, a&#160;obelhává
mámu, že dodělává. A&#160;zatím je první z&#160;práce na ulici. No počkej!“</p>

<p class="e-bookprozatext">V&#160;ruce Nanynčině třepaly se rukavičky. Pro matku
bylo to něco nového. Do nedávna chodila Nanynka do práce i&#160;z&#160;práce
bez rukaviček. Vždyť má štucel! A&#160;najednou&#160;– hleďme&#160;– rukavičky!
A&#160;nějaké, jakých u&#160;ní matka neviděla. Aha, proto ona si ze mzdy ponechává
o&#160;pětadvacet krejcarů týdně víc. Na parádu!</p>

<p class="e-bookprozatext">Arciť, její rytíř taky má rukavičky.</p>

<p class="e-bookprozatext">Nanynka seskočila z&#160;dvou schůdků, a&#160;jako by
věděla, z&#160;které strany „on“ přichází, obrátila tam hlavu. Milenci se
shlédli.</p>

<p class="e-bookprozatext">Pojednou byla matka Kulichová velmi dalekozraká a&#160;spatřila,
jak se její dcera zarděla, jak její tvář se obestřela radostí, a&#160;uhodla,
jak i&#160;srdce v&#160;ní poskočilo rozkoší, že zase vidí svého rytíře.</p>

<p class="e-bookprozatext">Mladý muž smekl klobouk, poklonil se, přikročil, ujal
ruku dívčinu, povznesl ji k&#160;ústům, dvorně ji políbil. (Něco takového Kulich
jakživ neučinil, ani za svobodna&#160;– připadlo matce Kulichové.)</p>

<p class="e-bookprozatext">A&#160;potom slušným obratem přibočil se mladík na
levou stranu Nanynčinu, nabídl jí rámě, Nanynka se zavěsila&#160;– a&#160;milenci
kráčeli k&#160;ulici Široké.</p>

<p class="e-bookprozatext">V&#160;prvém okamžiku myslila matka Kulichová, že musí
skočiti ke skupině, roztrhnouti párek a&#160;houknouti na mladého muže: Táhněte
si po svých, vy jeden svůdce nerozumných holek!&#160;– A&#160;potom že popadne
dceru a&#160;povleče ji domů.</p>

<p class="e-bookprozatext">Ale na její chválu sluší pověděti, že jí to jen kmitlo
hlavou. A&#160;hned vzápětí pomyslila cosi jiného: Vždyť by to byl skandál! A&#160;dokud
je na ulici, mezi lidmi, je Nanynka bezpečna. Co by jí mohl udělat?</p>

<p class="e-bookprozatext">Jen jedno věděla zcela určitě: půjde za nimi. Kam, až
kam povede ji ten člověk?</p>

<p class="e-bookprozatext">Docela slušně a&#160;počestně vedl člověk Nanynku
Širokou ulicí, Ovocnou, náměstím Václavským a&#160;ještě několika ulicemi
osvětlenými, plnými lidí, až zabočil směrem k&#160;domovu Nanynčinu. A&#160;po
celou tu dobu hovořil k&#160;dívce, ale patrně tak vážně a&#160;rozumně, že
nevzbuzoval u&#160;mimojdoucích pražádné pozornosti. A&#160;vypadalo to věru&#160;–
myslila si matka Kulichová&#160;–, jako by to kráčeli dva mladí manželé k&#160;domovu
svému.</p>

<p class="e-bookprozatext">Nanynka pozorně naslouchala, hledíc před sebe, a&#160;jen
chvílemi otáčela hlavu k&#160;průvodci svému, teď zvědavě, pozorně, teď zas tak
důvěřivě, a&#160;hleděla naň tak vroucně, až to starou mámu za srdce popadalo.
Je-li to skutečně člověk s&#160;poctivými úmysly, pak&#160;– pak&#160;–</p>

<p class="e-bookprozatext">Takhle k&#160;ní starý Kulich nikdy nepromlouval, ani
když byl mladým Kulichem. Takhle, jako její dcera Nanynka, ani ona sama nikdy
nevypadala,&#160;– a&#160;něco lítostivého při tom ronilo se do srdce matky
Kulichové. Jaký to hezký párek, vzpomněla teď na slova staré Nohejlové. A&#160;když
na tu sibylu vzpomněla, cosi jako vzdor v&#160;ní zabouřilo.</p>

<p class="e-bookprozatext">„Ať! Ať si chodí moje dcera s&#160;člověkem, ať se na
to ta stará hudrmanice dívá! Ať má vztek! Proč by si nechodila?“</p>

<p class="e-bookprozatext">Skoro se teď tak trochu hanbila, že stopuje a&#160;špehuje
dceru. Ale zase v&#160;ní vítězilo pomyšlení střízlivé: jen je-li to vše
upřímně míněno?</p>

<p class="e-bookprozatext">Konečně se přibližovali k&#160;domovu. Ale tu již
Nanynka jevila nepokoj. Dosti, dosti&#160;– potud, a&#160;ne dále. Tam již není
bezpečno. Maminka je sice doma, vzadu ve dvoře, jistě je doma, ale někdo jiný
by je mohl viděti, mamince donésti.</p>

<p class="e-bookprozatext">Zdálo se, že nápadník cosi namítá, ale Nanynka trvala
na svém. Stanula a&#160;podávala milenci ruku. I&#160;sklonil se, aby jí zas
ruku políbil.</p>

<p class="e-bookprozatext">„Teď, teď je chvíle, abych zakročila,“ pomyslila si
matka Kulichová a&#160;několika rychlými kroky dostihla párku. A&#160;pojednou,
když mladý muž se byl rozloučil, popadl ho kdosi zezadu za rameno.</p>

<p class="e-bookprozatext">„Mladý pane, nechtěl byste dále na malé slovíčko?“</p>

<p class="e-bookprozatext">„Maminko!“ vzkřikla překvapená dívka.</p>

<p class="e-bookprozatext">„Moje úcta, rukulíbám,“ pronesl překvapený mladý muž.</p>

<p class="e-bookprozatext">„No, to je bez líbání,“ odpovídala matka, „ale směla
bych prosit?&#160;– Na slovíčko&#160;– k&#160;nám&#160;– nebudeme dlouho
zdržovat&#160;–&#160;–“</p>

<p class="e-bookprozatext">„Maminko!“ zvolala Nanynka po druhé, hlasem plným
rozhořčení.</p>

<p class="e-bookprozatext">Mladý muž držel klobouk v&#160;ruce, z&#160;úcty k&#160;matce
své vyvolené, a&#160;nějak rozpačitě, ale přece pevně odpovídal:</p>

<p class="e-bookprozatext">„Račte prominouti, dnes mi nezbývá času, mám
pokračovací školu, povinnost. Dovolíte-li mi však zítra, vážená paní, osmělím
se navštíviti vás, odpoledne. Nyní však musím&#160;–&#160;–“</p>

<p class="e-bookprozatext">A&#160;skláněl se, což vypadalo, jako by chtěl i&#160;matróně
ruku políbiti.</p>

<p class="e-bookprozatext">„Copak vás to napadá, Ježíš Marjá!“ vytrhla mu Kuliška
ruku. „A&#160;tak tedy zejtra si vyprosíme, odpoledne&#160;– budeme doma&#160;–&#160;–“</p>

<p class="e-bookprozatext">Mladý muž mizel v&#160;dáli, ale zmizela taky Nanynka,
prchajíc do domu, do dvora. A&#160;tam ji matka našla, Nanynku, opírající hlavu
o&#160;dveře.</p>

<p class="e-bookprozatext">Musila se matka sama sehnouti, klíč pod rohoží
zdvihnouti, odemknouti. Dcera stála, a&#160;teprve když matka v&#160;kuchyni
již byla shodila šátek, odvázala čepec a&#160;vložila do skříně, vstoupila i&#160;Nanynka.</p>

<p class="e-bookprozatext">Pohlédla na matku pohledem tak cizím a&#160;podivným,
až se matróna zarazila, a&#160;řekla zvukem, jakého od ní matka ještě nebyla
zaslechla:</p>

<p class="e-bookprozatext">„Maminko, jak jste mi <span class="e-bookdejapoznamkykurzivatucnechar"><span class="calibre14">tohle</span></span>
mohla udělat!“</p>

<p class="e-bookprozatext">Paní Kulichová byla tím všecka popletena. Až konečně
řekla:</p>

<p class="e-bookprozatext">„No, Nany, nejsem já tvoje matka?“</p>

<p class="e-bookprozatext">„Jak jste mi <span class="e-bookdejapoznamkykurzivatucnechar"><span class="calibre14">tohle</span></span>
mohla udělat!“ opakovala Nanynka.</p>

<p class="e-bookprozatext">Teď teprve všimla si matka, že na ni hledí oči dceřiny
jako zveličené záplavou, která je naplňovala, a&#160;s&#160;výčitkou, která ji
až pálila. Ze zraků Nanynčiných jako by jiskry sršely, tak v&#160;nich plálo, a&#160;pojednou
veliké slzy stékaly jí po tvářích, pochodem i&#160;rozčilením zruměněných.
Nanynka stála, nesvlékala se a&#160;opakovala po třetí:</p>

<p class="e-bookprozatext">„Jak jste mi to jen mohla udělat! Vždyť je to vzdělaný
člověk!“</p>

<p class="e-bookprozatext">A&#160;tohoto sobotního večera matka a&#160;dcera
spolu již nepromluvily.</p>

</div>
</body>
</html>