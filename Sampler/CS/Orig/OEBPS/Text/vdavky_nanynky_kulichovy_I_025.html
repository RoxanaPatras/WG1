<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">18. Nad Kulichovými</h2>

<p class="e-booktirazacitacetext">Za týden po té první šťastné
neděli Nanynčině přišel Jindřich Novák podruhé, a&#160;potom přicházel již
pravidelně. Taky druhou neděli očekávala ho matka Kulichová s&#160;kávou a&#160;buchtou,
tentokráte bez kytice. Avšak Jindřich, když s&#160;Nanynkou ve světnici osaměl,
řekl k&#160;ní co nejšetrněji, zároveň však rozhodně, že by musil od návštěv
upustiti, kdyby se toto častování opakovalo.</p>

<p class="e-bookprozatext">„Přicházím jen za vámi, Andulko, ne na hostinu.
Přicházím, abych s&#160;vámi pohovořil, a&#160;hlavně aby mě maminka lépe
poznala. Ale nemohu dopustiti, abyste si pro mne působili zbytečné útraty. Vím,
že v&#160;takovýchto skromných domácnostech není nazbyt&#160;– nekaboňte se,
Aničko&#160;– znám to z&#160;domova, byli jsme taky taková nemajetná rodina.
Nemohu to říci vaší mamince vida, jak ochotně vše chystá, snáší, ale naznačte
jí to sama. Ostatně dne přibývá, nebudu u&#160;vás vysedávati vždy do večera.
Vyprosím si na mamince, abyste směla choditi se mnou na procházku Prahou, a&#160;potom
vás k&#160;večeru doprovodím domů a&#160;chvíli ještě s&#160;vámi a&#160;s&#160;maminkou
posedím.&#160;– Jste tak srozuměna, Aničko?“</p>

<p class="e-bookprozatext">„Kdo by s&#160;vámi nebyl srozuměn, Jindro drahý!“
stiskla mu Nanynka ruku.</p>

<p class="e-bookprozatext">„A&#160;ještě něco, Andulko. Od budoucí neděle budu si
pro vás přicházeti taky dopoledne, kdy chodíte do kostela. Ale ne vždy do domu,
vyčkám vás na rohu, za rohem. Dopolední ty chvíle jsou nejkrásnější&#160;– zdá
se mi již nyní, jako bych cítil první závany jara&#160;– letošní ponenáhlý
přechod ze zimy do vesny bude nám někdy nejkrásnější vzpomínkou. Nebo, dítě
drahé, tato zima a&#160;příští jaro jsou naše první a&#160;poslední za
svobodna. Doufám pevně, že za rok již nebudete Nanynkou Kulichovou, ale mladou
paničkou, paní Novákovou…“</p>

<p class="e-bookprozatext">Na líci Nanynčině obrazila se nejvyšší blaženost.
Objala Jindřicha, sepjala pevně ruce na jeho šíji a&#160;všechna planouc
vroucně zašeptala:</p>

<p class="e-bookprozatext">„Jindro drahý, kéž by&#160;– kéž by&#160;–&#160;–!“</p>

<p class="e-bookprozatext">„Doufám, dítě milé.&#160;– A&#160;pak budeme vítati
vaši maminku a&#160;tatínka v&#160;malé, skromné, ale útulné domácnosti naší,
pravda-li?“</p>

<p class="e-bookprozatext">„Jindro!“ zvolala Nanynka. A&#160;jediné to slovo
utonulo v&#160;blažených, radostných slzách, jež jí z&#160;očí vyhrkly.
Vzpomněla na noční hovor starých minulé neděle, na otcovu výstrahu matce, že
nesmí do domácnosti dceřiny příliš často lézti. A&#160;tu Jindra sám předpovídá
návštěvy rodičů, nezříká se jich, neodmítá nepatrné ty lidi.</p>

<p class="e-bookprozatext">Upřela k&#160;němu zraky a&#160;zašeptala:</p>

<p class="e-bookprozatext">„Děkuji vám, Jindro, za ty umozolené, ustarané dvě
duše. Jste předobrý člověk.“</p>

<p class="e-bookprozatext">„Dají mi <span class="e-bookdejapoznamkykurzivatucnechar">tebe</span>, Andulko zlatá,“ řekl tiše
Novák. „Všichni budeme svoji.“</p>

<p class="e-bookprozatext">Bylo to poprvé, co jí zatykal. Uchvátil ji, a&#160;jak
jí celoval, cítil slanost slz na tvářích dívčiných.</p>

<p class="e-bookprozatext">„Aby tvé oči nikdy neronily slz jiných než radostných,
Aničko má!“</p>

<p class="e-bookprozatext">V&#160;kuchyňce zašramotila matka, oznamujíc tak svůj
vstup do světnice. Byla to matka moudrá, zkušená. Věděla dobře, že někdy ani
matka sebelepší neobjevuje se včas. Arci netušila, o&#160;čem právě milenci
hovoří a&#160;zdali vůbec hovoří, ale tolik věděla, že se mezi milenci i&#160;v&#160;malé
chviličce mohou díti věci, při nichž i&#160;nejlepší mámy jsou zbytečné. Například
hubička nějaká. A&#160;matka Kulichová nechtěla, aby se před ní pak musila
ostýchati dcera, neřkuli sám nápadník. Je někdy dobře maličkost nějakou
neviděti. Stačí, umí-li se máma domysliti.&#160;–</p>

<p class="e-bookprozatext">Dvakráte, třikráte objevil se Novák u&#160;Kulichů, a&#160;„dům“
věděl, že za Nanynkou Kulichovic někdo chodí. Arci nejedna pozorovatelka již
dříve si byla povšimla, že časem kdosi chodí s&#160;ní, že ji třeba až do ulice
doprovází. Pouhé to doprovázení však ještě mnoho neznamenalo, zvláště v&#160;očích
děvčat z&#160;domu, z&#160;nichž každé mělo svého ctitele a&#160;třeba každý
měsíc jiného. Doprovází&#160;– doprovází. Brzy-li pak se na úhlednou dívku
nějaký mladý muž nepřilepí. Věděl celý dům, že Nanynka chodí do šití, že se
vrací až večer. Bylo by vlastně ku podivu, aby chodila domů sama samotinká.
Nebo se „šitím“ již odedávna souvisí nějaký mužský doprovod. Pražské ulice již
tenkráte na večer nápadně se oživovaly. Zevšad vyrojilo se mnoho studentstva na
procházku před večeří, mladí řemeslníci vraceli se z&#160;práce, mladí šviháci
vydávali se na dobrodružství v&#160;temných ulicích. Pod pláštěm houstnoucího
soumraku, ve mdlém osvětlení třepetavých a&#160;pořídku rozdělených plamenů
plynových, v&#160;šumném tom ruchu a&#160;proplétání večerním ztrácel se tak
mnohý párek milenců, který za denního světla nesměl býti pospolu viděn. Byly i&#160;dívky
z&#160;nejlepších rodin&#160;– jak jest ustálené označení&#160;– jež za
takových večerů ochotně dávaly slechu mladým zbožňovatelům, s&#160;nimiž se
byly seznámily o&#160;posledním plese nebo v&#160;tanečních hodinách. Byly to
sladké chvíle, kradené, „aby maminka nevěděla“, a&#160;co svět světem bude, nepozbudou
tajené tyto schůzky a&#160;chvíle mladého horování svého půvabu. Krásná lyrická
scéna z&#160;„Fausta“, „smím-li, krásná slečno, sobě ždáti“, bude se opakovati
na věky věkoucí, dokud jen budou mladá srdce bušiti v&#160;mladých prsou. Jen
dvojice bude vždy jiná.</p>

<p class="e-bookprozatext">Nebylo tedy nikomu ku podivu, že taky Nanynka
Kulichovic bývá vídána v&#160;průvodu mladého muže. Aniž bylo ku podivu, že matka
Kulichová byla snad poslední, jež na „spády“ dcery své přišla.&#160;– Ale v&#160;tom
jest veliký rozdíl: choditi s&#160;někým a&#160;choditi za někým, přímo do
domu, s&#160;vědomím rodičů, býti vítán a&#160;velmi vítán. A&#160;teď tedy
věděl celý dům, že Nanynka má nápadníka, milovníka, a&#160;že byla u&#160;Kulichů
trachtina.</p>

<p class="e-bookprozatext">A&#160;skoro nejpodivnější bylo, že Nanynka neměla závistníků,
vlastně závistnic, že nikdo nepronášel ani žehravého úsměšku. Snad proto, že
neměla ošklivých nebo nepříjemných vlastností. Byla jen trochu hrda na svoji
úměrnou, štíhlou postavu, na bohaté kaštanové vlasy, i&#160;na svůj vkus, jak
se i&#160;za laciné peníze uměla šatiti. Ani dívky služebné o&#160;ní a&#160;jejím
„pánu“ nepronesly slova uštěpačného. A&#160;to zas proto, že se Nanynka chovala
ke všem vlídně, každé ráda posloužila nějakým vzorcem na zástěru, na kajdu,<a href="../Text/vdavky_nanynky_kulichovy_I_042.html#_ftn34" title="" class="pcalibre1 pcalibre" id="_ftnref34"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[34]</span></span></span></span></a>
majíc vždy kroje zbrusu nové. Nejednou i&#160;mnohé pomohla spíchnouti, co
prsty neobratné a&#160;těžkou prací neohebné samy nedovedly.</p>

<p class="e-bookprozatext">Byl však přece pár očí, jenž sledoval ději u&#160;Kulichů
od prvé návštěvy Novákovy, a&#160;tento pár náležel paní Angelině Knedlhansové,
matce dvou dcer již zaopatřených a&#160;třetí posud nezaopatřené. Přimyslíte-li
pak si k&#160;tomuto páru očí pár tenkých uší, kteréž postihovaly, co se děje i&#160;za
devátou stěnou, a&#160;přimyslíte-li si k&#160;těmto jejím dvěma smyslům i&#160;velmi
citlivý nos o&#160;chřípích neobyčejně jemných, pohyblivých, stále jako se
chvějících, nos, jenž u&#160;této dámy mohl býti nazván i&#160;čenichem&#160;–
a&#160;to bez urážky&#160;–, seznáte, že byla dokonale vyzbrojena, aby přišla
všemu na kloub. Neboť to byla její slabá i&#160;silná stránka: všemu na kloub!
Pokud se týkalo jejího nejbližšího okolí, paní Angelina Knedlhansová nerada
tápala ve tmách. Pochopitelno, že zjev mladého muže u&#160;Kulichů, když si tam
onoho večera přišla vypůjčit několik kousků cukru, velice podráždil její zvědavost.</p>

<p class="e-bookprozatext">Byla ještě hodnou chvíli sama doma, než se vrátila
její dcera Albínka se Saloupkem, jenž byl podnájemníkem paní Knedlhansové,
obyvatelem jejího třetího pokoje, a&#160;měla tedy dosti času, aby přemýšlela o&#160;„dolejších“.</p>

<p class="e-bookprozatext">„Podívejme se na Nanynku,“ hovořila v&#160;duchu&#160;–
ale mimo to hovořila chvílemi sama se&#160;sebou i&#160;hlasitě&#160;–, „podívejme
se na žábu, koho ona si to upíchla. Docela pasábl<a href="../Text/vdavky_nanynky_kulichovy_I_042.html#_ftn35" title="" class="pcalibre1 pcalibre" id="_ftnref35"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[35]</span></span></span></span></a>
člověk! Ovšem, neřekl, čím je. ‚Novák!‘ A&#160;karakter žádný. Ale to vím
houby, Novák! Nováků je plná Praha. Taky mně mohl říct ‚Novotný‘. Těch je
stejně tolik. Snad je to falešné jméno, aby opentlil staré. V&#160;tom se matka
Knedlhansová vyzná, holenku. Na mne by sis pouhým ‚Novákem‘ nepřišel. Hned vizitku
sem, s&#160;celou dištinkcí, a&#160;raděj atesty! Nebo Novák, to je tak
inkognito jméno do reduty.<a href="../Text/vdavky_nanynky_kulichovy_I_042.html#_ftn36" title="" class="pcalibre1 pcalibre" id="_ftnref36"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[36]</span></span></span></span></a>
Hledejte ho pak druhý den.&#160;– Ale vypadal dobře, něco solidně, v&#160;tom
se vyznám. Co mu tak může být? Šestadvacet, nanejvýš. Na ženitbu zralý.&#160;–
No, přála bych jí to, Nanynce. Není to zlá holka&#160;– a&#160;škoda by jí
bylo, aby v&#160;tom brdlohu dole zakejsla.&#160;– Ale ráda bych věděla, co
zač, odkud? No, dá Pánbůh, všeho se dopídíme. Vyzkoumali jsme jiné věci.&#160;–
Ne, že by mě to nějak extra pálilo, copak je mně do toho. Ale aby holku jenom
tak neočmuchával, neočmuchával, a&#160;až se nabaží, nechal tak. To mám nerada,
ať se jedná o&#160;mou dceru, nebo o&#160;jinou. K&#160;tomu, milý človíčku,
jsme je nepřivedly v&#160;bolestech na svět. Tuhle dítě máš, podívej se na ni,
líbí-li se ti, vem si ji, ale jen ji nepošereď. Člověk nikomu rád nepodá
nakousnutý rohlík, neřkuli tento&#160;–“</p>

<p class="e-bookprozatext">Paní Knedlhansová se poškrábala drátem od punčochy za
uchem, podívala se ke kamnům, hoří-li v&#160;nich, a&#160;pojednou vzpomněla:</p>

<p class="e-bookprozatext">„Můj, Bože, vždyť jsem taky chtěla zatopit u&#160;Saloupka!
Přijde s&#160;Albou vymrzlý, aby měl teplo. Ne snad, že by to do rána nevydržel,
v&#160;posteli se pak zahřeje, ale než do ní vleze. Ať vidí, co je ženská
dbalost. Musí mu člověk okázat: vidíš, člověče, takhle to budeš mít pokaždé, až
se oženíš.&#160;– Na to chytíte každého, na tu domácí péči; Však mu u&#160;nás
není zle, a&#160;až mu dám Albi, bude mít ještě líp.“</p>

<p class="e-bookprozatext">To již paní Knedlhansová přecházela světnicí i&#160;kuchyní,
sháněla třísky, nějaké staré noviny na podpal, sirky, a&#160;táhla do
Saloupkova pokoje. Tam se otřásla.</p>

<p class="e-bookprozatext">„Je tu zima, je&#160;– ale za chvilku se oteplí. A&#160;taky
ta coura zatrackaná (mínila služku Barušku), kde ji čerti nosí! Trdluje někde
se svým vojákem. Masopust je na paničky morová rána. Na nic jiného holky
nemyslí než na bály. Bude zas U&#160;hvězdiček, jako minule.&#160;– No, taky
vás to přejde, holky. Říká se: přej, a&#160;bude ti přáno. Jinak je to tvor
spolehlivý a&#160;do ohně by pro mne skočila.“</p>

<p class="e-bookprozatext">V&#160;kamnech zapraskalo, zahučelo.</p>

<p class="e-bookprozatext">„Tak, hoř!&#160;– A&#160;nesmím zapomenout, abych přiložila.
Přijde Saloupek jak do lázně.“</p>

<p class="e-bookprozatext">Paní Knedlhansová se zdvihla od kamen, rozhlídla se
pokojem, přistoupila ku psacímu stolku Saloupkovu, posvítila si na něj. Něco
knih na něm bylo, a&#160;na malé galerii stál uprostřed vyřezávaný rámeček,
jaké byly tehda v&#160;módě, s&#160;podobiznou slečny Albíny.</p>

<p class="e-bookprozatext">„Ano, milý Saloupku. Říkej si, co chceš, naše Albínka
je ti souzena. Usoudili jsme tak oba, já i&#160;Pánbůh. A&#160;budeš s&#160;ní
spokojen. Však jsem dala za tu kabinetku<a href="../Text/vdavky_nanynky_kulichovy_I_042.html#_ftn37" title="" class="pcalibre1 pcalibre" id="_ftnref37"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[37]</span></span></span></span></a> tři zlatky
tamhle u&#160;Malocha. Ale nejsou to peníze vyhozené. A&#160;věneček z&#160;jejích
vlasů nosí u&#160;hodinek jak svatou relikvii.&#160;– Ani neví, že jsem mu
druhý stejný zašila také do polštáře. To je neomylný prostředek, aby od holky
neupustil. No, myslím, že už dlouho na sebe čekat nebudete, děti. Slíbili mně
páni, že Saloupek brzy postoupí A&#160;pak vám ráda matka požehná. On je Saloupek
dobré, předobré hovado!“</p>

<p class="e-bookprozatext">Poslední slova řekla paní Knedlhansová nesmírně měkce
a&#160;vroucně, jako by budoucího zetě svého měla na klíně a&#160;po vlasech
jej hladila.</p>

<p class="e-bookprozatext">Teď postavila svícen na stůl, chvátala k&#160;posteli
a&#160;odestlala ji.</p>

<p class="e-bookprozatext">„Na to bych byla zapomněla&#160;– a&#160;v&#160;peřinách
by zůstala zima. Tak&#160;– a&#160;svrchnici tuhle přehrneme hezky přes pelest‘,
aby se od kamen ohřála. To má Saloupek rád&#160;– je trochu zimomřivý. To prý bývají
nejlepší mužové.“</p>

<p class="e-bookprozatext">Panička se vrátila do své světnice, zašťárala v&#160;kamnech,
přiložila, a&#160;usednuvši ke své punčoše, řekla hlasitě a&#160;rozhodně:</p>

<p class="e-bookprozatext">„Jen se ho držte, Nanynko, toho svého Nováka. Povídám,
člověk pasábl. A&#160;co se toho týče, kdo je a&#160;co zač, uvidíme co
nejdříve. Vyzpytovaly se jiné věci.“</p>

<p class="e-bookprozatext">V&#160;síňce zachrastil zvoneček. Panička se zdvihla,
spěchala, aby odemkla, a&#160;tu se vracela slečna Albína a&#160;za ní
Saloupek. Z&#160;obou vanula zima, Albínka supěla jako malá lokomotiva,
Saloupek za ní brblal jak dovářející se brambory.</p>

<p class="e-bookprozatext">„Brrr&#160;– brrr&#160;– rukulíbám, milostpaní&#160;– brrr&#160;–
to je tam čerstvé povětří!“</p>

<p class="e-bookprozatext">„Povečeříte, pane Saloupku,“ odpovídala paní
Knedlhansová, „a zahřejete se. A&#160;v&#160;pokoji máte zatopeno.“</p>

<p class="e-bookprozatext">„I&#160;to je dobře, rukulíbám!“ děkoval Saloupek. „Ale
večeřet budeme společně&#160;– s&#160;vámi?“</p>

<p class="e-bookprozatext">„Jako vždycky, pane Saloupku. Shoď to, shoď, Albi, a&#160;připrav
na stůl.“</p>

<p class="e-bookprozatext">Panička měla pravdu ve své samomluvě. Saloupkovi bylo
u&#160;Knedlhansů velmi dobře.</p>

</div>
</body>
</html>