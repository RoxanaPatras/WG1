<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">9. Tady je!</h2>

<p class="e-booktirazacitacetext">S&#160;obědem si matka dnešní
neděle hlavy nepoláme, to si řekla hned ráno. Větší péče vyžadují přípravy na odpůldne.
Na polévku má kousek masa od včerejška&#160;– bez kousíčku masa nemůže Kulicha
v&#160;neděli nechat. A&#160;zvláště dnes, když se jedná taky o&#160;jeho dobrý
rozmar. A&#160;když mu na maso připraví sardelovou omáčku, je tatík na polo
ukrocen, poněvadž tu on k&#160;smrti rád. Potom udělá cezené nudle. To sice
nebyl jeho pokrm nejoblíbenější. Pokaždé, když je spatřil na míse, poznamenával
pichlavě: „Jen abych se neudávil nějakou kostí v&#160;nich!“ Ale když mu na ně
nastrouhá parmezánu, spokojí se i&#160;s&#160;nudlemi, neboť taky parmezán on k&#160;smrti
rád.</p>

<p class="e-bookprozatext">A&#160;tak je s&#160;obědem po starosti. Ale už při
něm uvaří si matka Kulichová uzené plecko k&#160;večeři&#160;– a&#160;večer navaří
čerstvých knedlíků k&#160;němu. Neboť se rozumí samo sebou: když nápadník
popije odpoledne kávy, nemůže hned utéci&#160;– ani by ho matka nepustila&#160;–
nýbrž posedí, zůstane až do večera, a&#160;pak i&#160;povečeří. A&#160;do kávy
upeče buchtu. Ale ne takovou obyčejnou, jako pekávala pro rodinu jindy. Dnes
udělá bábovku!</p>

<p class="e-bookprozatext">Tak tedy měla matka Kulichová práce dost. Otec Kulich
sice mručel, že není žádnou děvečkou, aby snášel do kuchyně, čehož však jeho
panímáma příliš nedbala. Na její komando musil obstarati vše, čeho potřebovala,
a&#160;pak mu řekla: „No, vidíš, a&#160;pořád ještě jsi celý. A&#160;teď si
teda jdi, ale pamatuj na Vrátila, ať brzy pojíme. Po obědě si zase můžeš
vyrazit, dnes ti dám konces na celé odpůldne. Ale v&#160;šest budeš doma,
pamatuj si. Možná, že někdo přijde.“</p>

<p class="e-bookprozatext">„Co by u&#160;nás dělal!“ odbroukl tatík.</p>

<p class="e-bookprozatext">„To je jeho věc. Ale ty se vrátíš.“</p>

<p class="e-bookprozatext">Kulich už neodmlouval, že ho matka odpouští na celé
odpůldne, bylo mu vzácnou událostí. Obyčejně směl vyraziti teprve k&#160;večeru.
A&#160;dobře, že mu to řekla už teď. Smluví si ve výčepu partii bulky<a href="../Text/vdavky_nanynky_kulichovy_I_042.html#_ftn17" title="" class="pcalibre1 pcalibre" id="_ftnref17"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[17]</span></span></span></span></a>
na odpůldne. Ani mu nevrtalo mozkem, odkud se bere manželčina velkomyslnost.
Byl uvyklý dělati po jejím. Neboť třebaže matka při každé příležitosti strašila
Nanynku tatíkem, pánem v&#160;domě byla ona. Kulich byl jakousi přízdobou domácnosti&#160;–
a&#160;hlavou rodiny byl toliko na konskripčním archu.</p>

<p class="e-bookprozatext">Osaměvši dala se matka do práce. A&#160;když postavila
na polévku, když zadělala na bábovku a&#160;dala mísu s&#160;těstem na pecinku,
aby hezky vykynulo, ustrojila se rychle a&#160;spěchala z&#160;domu. Za nějakou
půlhodinu se vrátila a&#160;nesla pod šátkem cosi objemného, zavinutého v&#160;hedvábný
papír, hodně provlhlý. Něco mokrého přinášela.</p>

<p class="e-bookprozatext">Zamkla za sebou dveře kuchyňky, aby byla jista před
nevčasným vpádem, spěchala do světnice, opatrně odvíjela hedvábný obal&#160;– a&#160;tu
se objevila kytice. Kytice na stůl! Zálibně ji matka otáčela, pozorovala
květiny, přiváněla, až vykýchla, jak si šimráním nos podráždila.</p>

<p class="e-bookprozatext">„Budeš koukat, holka, jak já tvého znejmilejšího
přivítám.&#160;– Osm šestáků!&#160;– Však jiný by musil dát půldruhé zlatky.&#160;–
Ano, kdybychom tam nechodili pro pugéty z&#160;celého domu!&#160;– Stafra,
Nany, hyacinty a&#160;růže&#160;– teďka růže! Ať má revanč za svoje fialky&#160;–
beztoho žes je nosila od něho!“</p>

<p class="e-bookprozatext">Matka na zkoušku vložila kytici do vázy, kterou jí
kdysi při stěhování nějaký nájemník byl věnoval&#160;– arci byla nahoře trochu
uražena, ale to se kytkou zakryje.&#160;– Výborně to vypadá!</p>

<p class="e-bookprozatext">Potom však ji šetrně vyňala, zavinula zase do papíru a&#160;vynesla
na dvůr, do dřevníku. Předně proto, aby tu v&#160;chládku zůstala svěží, ale
hlavně aby ji Nanynka nespatřila dříve, než spatřiti má. Matka Kulichová ráda
překvapovala. A&#160;když holka včera večer a&#160;v&#160;noci trpěla, ať má
dnes radost.</p>

<p class="e-bookhvezdickystred">* * *</p>

<p class="e-bookprozatext">Hodnou chvíli již byli u&#160;Kulichů po obědě a&#160;jen
dámy doma. Tatík hned po jídle vypáchl ze dveří, aby snad matku ještě v&#160;poslední
chvíli její ranní velkomyslnost nepřešla. Ani si nezdříml, jak v&#160;neděli
činíval. A&#160;při jídle taky dnes nereptal. Mlčky polykal cezené nudle, ale
při tom stále otáčel nos po kuchyni a&#160;nabíral si ho plný vůně uzeného, kterému
tam v&#160;troubě měkce bylo ustláno na kastrole zelí. Tušil, že mu večer kyne
něco příjemného.&#160;–</p>

<p class="e-bookprozatext">Bylo po druhé hodině.</p>

<p class="e-bookprozatext">„Nanynko,“ řekla tu matka, „vezmi džbánek a&#160;přines
čerstvé vody. Jdi dnes ke Kalousovům, tam je ze všech nejlepší.“</p>

<p class="e-bookprozatext">Ale jen proto poslala dceru dále, aby získala hodně
času. A&#160;když botičky Nanynčiny vyklapaly z&#160;průjezdu, jako vítr běžela
do dřevníku. Než se Nanynka vrátila, byl stůl v&#160;sednici pokryt červeným
ubrusem kávníkem, ještě z&#160;výbavy staré Kulišky, uprostřed stála váza s&#160;kyticí,
vedle bábovka hojně cukrem posypaná, a&#160;kolem toho tři šálky na kávu. Byl
sice každý jiné velikosti a&#160;jiné fazóny, ale byly to nejslavnější tři kusy
matky Kulichové a&#160;každý měl zvláštní svou historii.</p>

<p class="e-bookprozatext">Když se Nanynka vracela, seděla již matka zas v&#160;kuchyni
u&#160;plotny a&#160;mlela kávu.</p>

<p class="e-bookprozatext">„Tak, Nanynko,“ povídá, „dej džbán s&#160;vodou zatím
do dřevníku&#160;– ale přikrej pokličkou, ať do něho nic nenapadá&#160;– a&#160;pak
postav na stůl sklenice na vodu. Na ty jsem nevzpomněla.“</p>

<p class="e-bookprozatext">O&#160;chvíli později vnášela Nanynka sklenice do
světnice, ale málem že jich neupustila, když spatřila kytici na stole.</p>

<p class="e-bookprozatext">„Maminko drahá!“ vykřikla.</p>

<p class="e-bookprozatext">„Ale to se rozumí, holka,“ přisvědčovala stará. „Ať
tedy vidí, jak si ho vážíme, a&#160;že víme, jak se hosti vítají.“&#160;–</p>

<p class="e-bookprozatext">Táhlo na třetí. Celá kuchyně byla naplněna horkou vůní
kávy a&#160;sladkou vůní vanilky. Ve světnici u&#160;okna stála Nanynka a&#160;vyhlížela
k&#160;průjezdu. Bylo teplo v&#160;pokojíku, avšak Nanynku chvílemi lehce
mrazilo. Čím dále rafije minutová spěla ke dvanáctce, tím větší rozčilení
zmáhalo se dívky.</p>

<p class="e-bookprozatext">Do nedávna byla tak spokojena v&#160;tomto skrovném
příbytku rodičů. Dnes poprvé ozvalo se v&#160;ní zcela určitě žehrání na osud,
palčivá nespokojenost. S&#160;jakou radostí by spěchala vstříc Jindřichu svému,
kdyby ho mohla uvítati kdesi tam nahoře, třeba v&#160;posledních dveřích
druhého patra, ale přece <span class="e-bookdejapoznamkykurzivatucnechar"><span class="calibre14">v</span></span>&#160;<span class="e-bookdejapoznamkykurzivatucnechar"><span class="calibre14">bytě,
v&#160;bytě!</span></span></p>

<p class="e-bookprozatext">Tiskla čelo na studené sklo a&#160;zraky její sklouzly
na vlhkou, slizkou dlažbu nádvoří. A&#160;tak se stalo, že pravý okamžik
propásla a&#160;že pojednou zaslechla hovor v&#160;kuchyni&#160;– a&#160;to
známý a&#160;tak milý hlas.</p>

<p class="e-bookprozatext">Zato matka Kulichová zůstala klidná a&#160;pevná a&#160;byla
na stráži. Slévala kávu, ale jedním okem stále hleděla do dvora. A&#160;když se
jí náhle před skleněnými dveřmi kuchyňky zatmělo, rázem byla u&#160;dveří a&#160;otvírala.</p>

<p class="e-bookprozatext">„Moje úcta!“ zaznělo do kuchyňky hlasem tlumeným sice,
ale nikoli ostýchavým a&#160;bázlivým.</p>

<p class="e-bookprozatext">„Pěkně vítám, vašnosti,“ a&#160;matka Kulichová ustupovala,
aby host mohl vejíti. Teprv teď na ni padaly jisté rozpaky. Aby se nějak zaměstnala,
otírala ruce o&#160;květovanou zástěru.</p>

<p class="e-bookprozatext">„To nás tuze těší, vašnosti&#160;– a&#160;prosím,
račte dále,“ pobízela hosta. „To bude mít Nanynka radost!“</p>

<p class="e-bookprozatext">„Slečna Aninka je doma?“ tázal se host, jehož hlas
tuto v&#160;kuchyni zahlaholil již plnějším zvukem.</p>

<p class="e-bookprozatext">„A&#160;Ježíšku, vašnosti, kde by byla,“ hovořila
matka horlivě, „když očekává tak milou návštěvu?! Tu by teď z&#160;domu
nedostal, kdyby jí nad hlavou hořelo.“</p>

<p class="e-bookprozatext">Host se usmál. V&#160;tu chvíli otevřely se již dveře
světnice a&#160;na prahu stála Nanynka. Její zraky se mhouřily jako pod lehkým
závojem ostychu, pravice vztahovala se ku příchozímu, ústa skoro jen zašeptala:</p>

<p class="e-bookprozatext">„Vítám vás, Jindřichu…“</p>

<p class="e-bookprozatext">Mladý muž chápal se ruky dívčiny, stiskl ji, políbil
štíhlé její prsty a&#160;vzpřímiv se upřel pohled na dívku. Náhle však obrátil
se zas k&#160;matce: „Ach, prosím za prominutí! Jsem Jindřich Novák, podučitel
na obecné škole.“</p>

<p class="e-bookprozatext">„Povídala mi Nanynka ráno, vašnosti, povídala,“
ukláněla se matka Kulichová.</p>

<p class="e-bookprozatext">Zase žmolila zástěru, rozpačitě se usmívajíc, jako by
chtěla cosi říci, a&#160;pojednou si dodala odvahy:</p>

<p class="e-bookprozatext">„Račte dále, vašnosti,“ strkala hosta do světnice a&#160;kráčela
za ním. „A&#160;já taky musím prosit za odpuštění, že jsem to včera tak nemoudře
vyvedla. Však jsem za to od Nanynky dostala svůj díl&#160;– a&#160;obě jsme
nespaly. Ale vašnost mně nesmí mít za zlé, že jsem chtěla vědět, jaké to má
Nanynka spády&#160;– matce to nesmí nikdo zle vykládat, je tolik podloudníků, a&#160;kdo
nemá dobrý oumysl, snadno opentlí nezkušenou holku. Ale kdybych já se byla
nadála, že vašnosti je pan učitel&#160;–&#160;–“</p>

<p class="e-bookprozatext">„Podučitel, prosím,“ opravil host.</p>

<p class="e-bookprozatext">„–&#160;– to bych se nebyla opovážila a&#160;byla bych
počkala, až vašnosti sám přijde&#160;– a&#160;jistě bych se byla dočkala.“</p>

<p class="e-bookprozatext">„Ano, dojista,“ přisvědčil host. „Ale je-li někdo
povděčen, že jste nevyčkala, až sám se osmělím, a&#160;že jste mateřským právem
svým zakročila, jsem to já, milá, drahá paní. Neboť jen tak se mi dostalo
štěstí, že dnes již směl jsem překročiti váš práh. Vždyť jsem po ničem tak
horoucně netoužil&#160;– Andulka by mi to dosvědčila.“</p>

<p class="e-bookprozatext">„Je to opice!“ zvolala matka Kulichová. „A&#160;kdybyste
věděl, vašnosti, jak se na mě proto rozčepejřila!“</p>

<p class="e-bookprozatext">„Maminko!“ ozvala se Nanynka, stydíc se trochu za
matku i&#160;trochu za sebe.</p>

<p class="e-bookprozatext">„Ano, vašnosti, matka je matka,“ pokračovala Kulichová
rozehřívajíc se, „a třeba byla jenom jako já. Ale jestli jsem si někdy přála
být paní domácí, vašnosti, tak je to dnes&#160;– ano, vašnosti, tak je to dnes,
abych vám mohla říci: tuhle je dcera, vašnosti, a&#160;tuhle je dům&#160;–
račte si to vzít oboje!“</p>

<p class="e-bookprozatext">Nanynka se zapálila nad hovorem matčiným, ale Jindřich
Novák chopil se kostrbaté ruky matčiny, stiskl ji upřímně a&#160;řekl:</p>

<p class="e-bookprozatext">„Děkuji vám, drahá, milá paní.“</p>

<p class="e-bookprozatext">„Ale teď se posaďte, vašnosti, a&#160;káva bude hned.“</p>

<p class="e-bookprozatext">Matka Kulichová vracela se kvapně do kuchyně.</p>

<p class="e-bookprozatext">Když za ní zapadly dveře, popadla Nanynka hosta za obě
ruce, oči se jí zalévaly:</p>

<p class="e-bookprozatext">„Jindřichu, prosím vás, nehněvejte se!“</p>

<p class="e-bookprozatext">Novák jí rozuměl.</p>

<p class="e-bookprozatext">„Hněvat? Za to, že mne tak prostomyslně přivítala? Ani
netušíte, Andulko, jak mi ulehčila tento můj vstup k&#160;vám, dítě milé.
Připadá mi, jako bych k&#160;vám už dávno chodil. A&#160;vězte: kdybych vás byl
uvedl do naší chýše doma, drahá moje nebožka matka byla by vás vítala podobným
způsobem, a&#160;já bych se proto docela nic neostýchal. Víte, naše maminky
vyrůstaly jinak a&#160;v&#160;jiném než my.“</p>

<p class="e-bookprozatext">„Jindřichu, vy jste hodný hoch,“ zašeptala Nanynka,
kladouc mu hlavu na rameno.</p>

<p class="e-bookprozatext">Mladík ji políbil na čelo.</p>

<p class="e-bookprozatext">„A&#160;tuhle je kafíčko!“ hrnula se do světnice matka
Kulichová, majíc plné ruce. „A&#160;vy pořád ještě stojíte.&#160;– Tak tedy,
Nanynko, pan učitel tamhle do fodelu<a href="../Text/vdavky_nanynky_kulichovy_I_042.html#_ftn18" title="" class="pcalibre1 pcalibre" id="_ftnref18"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[18]</span></span></span></span></a>
a&#160;ty tuhle a&#160;já tuhle, tak!“</p>

<p class="e-bookprozatext">Nanynka neměla času, aby oči osušila. Ale když k&#160;Jindřichovi
přisunula talíř s&#160;pokrájenou bábovkou, smály se zraky její na něj upřímnou
radostí. Teď se jí zdálo, že by ani nemohli seděti jinde než v&#160;této nízké
a&#160;těsné světničce.</p>

</div>
</body>
</html>