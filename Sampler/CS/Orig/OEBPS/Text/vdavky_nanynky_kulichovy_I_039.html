<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">32. Pan Dundr přišel</h2>

<p class="e-booktirazacitacetext">Paní Angelina Knedlhansová
opověděla sice návštěvu páně Dundrovu až na sobotu, zatím však se Kulichovým
dostalo té cti již v&#160;pátek.</p>

<p class="e-bookprozatext">Schylovalo se k&#160;večeru, otec Kulich byl už pojedl
uleželého domácího sýra s&#160;kmínem, jejž mu Kulíška vždy vlastní rukou do
zásoby připravovala, a&#160;hned potom sklidila matka ze stolu, aby nebylo
památky po tě husté mazlavině a&#160;její pronikavé vůni. V&#160;domácnosti
domovníků bylo teď skoro stále uklizeno, neboť každé chvíle mohl přijíti nějaký
neočekávaný host. Ostatně za chvíli se vrátí Nanynka a&#160;s&#160;ní jistě
Novák.</p>

<p class="e-bookprozatext">Šestá večerní byla minula, když na dveře kuchyně bylo
zaklepáno, a&#160;vstoupil cizí pán, hned za ním paní Angelina.</p>

<p class="e-bookprozatext">„Nemějte za zlé, milá paní Kulichová, že ještě tak
pozdě na večer. Ale náš vzácný pan poručník mínil, že by zítra mohlo být pozdě,
a&#160;rozběhl se k&#160;nám ještě dnes. A&#160;má věru pravdu, ani mi to tak
na počátku nepřipadalo. Tu ho vedu.&#160;– Prosím, náš drahý přítel pan Dundr,
ředitel malostranské expozitury císařské zastavárny&#160;– prosím, paní
Kulichová, manželka našeho správce domu a&#160;matka milé nevěstinky&#160;–&#160;–“</p>

<p class="e-bookprozatext">Teď panička mrskla pohledem vlevo a&#160;tam stál mezi
dveřmi Kulich.</p>

<p class="e-bookprozatext">„– a&#160;tuhle náš správce domu pan Kulich!“
dokončila paní Angelina obřad seznamovací.&#160;– „Hodní lidé, drahý pane
poručníku, a&#160;šťastní rodiče slečny Nanynky. A&#160;Nanynka ještě není
doma, smím-li se ptát?“</p>

<p class="e-bookprozatext">Pan Chrysostomus Dundr byl sice jen správcem
zastavární filiálky, ale paní Knedlhansová milovala slavnější označování. Lépe
jí přiléhal ředitel. Krom toho: <b class="calibre17"><i class="calibre4">správcem</i></b> byl taky Bartoloměj
Kulich, a&#160;tedy její host musil býti představen jako větší pán.</p>

<p class="e-bookprozatext">Pan „ředitel expozitury“ levicí třímal skvělý cylindr,
ukláněl se a&#160;podával pravici matce Kulichové.</p>

<p class="e-bookprozatext">Trvalo nějaký mžik, než si Kuliška dokonale otřela
zástěrou ruku a&#160;než sáhla po pravici hostově, a&#160;potom jen že se jí
tak dotkla konečky prstů, aby nepotřísnila skvělou žlutou rukavici, v&#160;níž
vězela malá, ale masitá ruka páně Dundrova. Rukavice vždy ji naplňovaly úctou&#160;–
a&#160;rukavičky páně Dundrovy zdály se jí nejskvělejšími, jaké kdy viděla,
neboť byly barvy neobyčejné, slunečnicové.</p>

<p class="e-bookprozatext">„Mám tu čest, mám čest!“ ukláněl se pan Dundr. „A&#160;mnohokrát
pardon, prosím uctivě, že přicházím tak pozdě, tak pozdě. Ouřad především&#160;–
pak je to trochu z&#160;ruky&#160;– a&#160;pak jsem přece jen kalkuloval, že je
lépe dnes než zítra, aby všechno bylo v&#160;pořádku. Ostatně nebudu dlouho
zdržovat, jen co tuhle s&#160;paní tetinkou nejnaléhavější záležitosti
projednáme. Byl jsem požádán, rád posloužím. Vyhověl jsem jinde, jakpak bych
nevyhověl tuhle paní tetince, když mi řekla, že by vám bylo poslouženo. Co je v&#160;mé
možnosti, vždycky rád udělám.“</p>

<p class="e-bookprozatext">Pan Chrysostomus Dundr byl muž prostřední postavy, o&#160;půl
hlavy menší paní Knedlhansové, trochu otylý, všady zakulacený, ale přitom
pružný a&#160;pohyblivý jako rtuť. Prořídlá již jeho kštice byla hospodárně
rozestřena po hlavě, aby co největší prostor lebky byl zastřen. Tyto vlasy
bývaly od přírody černé. Byly i&#160;teď ještě černé, ale znalec byl by uhodl,
že tu přírodě již napomáháno uměle. Masitá tvář s&#160;živýma hnědýma očima
byla prosta vrásek. Pod úměrným, zcela sousedským nosem blyštily se jak uhel
černé, jistě taky barvené kníry, a&#160;pod spodním rtem tkvěla „muška“ stejné
barvy. Pan Dundr doháněl přírodu a&#160;činil tak se zdárným úspěchem.&#160;–
Vězel v&#160;černém svátečním oděvu, na vestě visel mohutný zlatý řetízek, z&#160;výkroje
vesty svítila bělostná, jak prkno vyžehlená náprsenka košile. Věk páně Dundrův
bylo dosti nesnadno odhadnouti. Vypadal jako zdravý, zachovalý čtyřicátník, ale
nemohlo býti pochyby, že má čtyřicítku za sebou a&#160;že jest asi nedalek
padesátky. Takové nestárnoucí zjevy najdou se někdy mezi „zábavními výbory“ z&#160;povolání,
a&#160;pan Dundr činil dojem zábavního výbora nějakého předního reprezentačního
spolku pražského, dojem člověka v&#160;nejlepším rozvoji horlivého působení.&#160;–
Sluší však i&#160;poznamenati, že pan Dundr přes všechnu pohyblivost vypadal
jako člověk usedlý a&#160;vědomý si všech konců svého počínání. Nejlépe snad
jej označila paní Knedlhansová, která nejednou, když o&#160;něm hovořila,
vyjádřila se: „Je to človíček adret, ale pán od inštynkce (chtěla říci
distinkce) a&#160;muž rozšafný a&#160;žádné famfárum. Bože, ten neměl zůstat
svobodný!“</p>

<p class="e-bookprozatext">Neboť pan Dundr náležel ku přespočetným, byl starý
mládenec z&#160;přesvědčení.</p>

<p class="e-bookprozatext">Matka Kulichová, plná rozpaků z&#160;toho, že pán
postává v&#160;kuchyni, pobízela jej ostýchavě dále. V&#160;kuchyni pořád ještě
čpěl mazlavý sýr od večeře, kdežto ve světnici byla okna otevřena, takže vůně
domácího jejího výrobku byla již vypáchla do dvora.</p>

<p class="e-bookprozatext">„Na chvilku, na chvilku, když dovolíte,“ řekl pan
Dundr, „nebudeme dočista dlouho zdržovati. Vlastně myslím, že paní tetinka
všechno již projednala, a&#160;já jen se osmělil, abych potom tak rázem jako z&#160;nebe
nespadl.“</p>

<p class="e-bookprozatext">Dotknuv se prsty pravice cylindru, lehce naň
zabubnoval a&#160;kráčel do světnice. Otec Kulich couvl honem na dva kroky
stranou. Hned potom odtáhl stůl od pohovky a&#160;pobízel na ni hosta:</p>

<p class="e-bookprozatext">„Jen račte, vašnosto pane řediteli.“</p>

<p class="e-bookprozatext">„Abych spaní nevynesl!“ usmál se zdvořile pan Dundr.
Pohybem velmi obratným a&#160;nenápadným, neurážejícím, rozhrnul šosy kabátu a&#160;sedl
na pohovku. Paní Knedlhansová usedla skromně na židli po kratší straně stolu
přes pobízení Kulichovo, aby ráčila vedle pana ředitele. Dnes tu byl
nejvzácnější osobou pan poručník a&#160;má zůstati na pohovce sám&#160;– jen
celá pohovka jest pro něj důstojným křeslem.</p>

<p class="e-bookprozatext">Pan Dundr mávl pobízivě k&#160;tatíku Kulichovi,
kterýž tedy usedl proti paní Knedlhansové, ale Kuliška zdrženlivě a&#160;ze
všech nejskromněji postála skoro u&#160;samých dveří, ukrývajíc červené ruce
pod zástěru.</p>

<p class="e-bookprozatext">Pan Dundr započal bez okolků:</p>

<p class="e-bookprozatext">„Tedy, co se neděle týče, byli bysme, jak se říká,
sjednoceni, vážení páni rodiče. Zaranžujeme na všeobecné seznámení dýchánek,
aby se jako společnost poněkud opoutala. Projektoval bych tak schůzku na čtyry
hodiny odpoledne&#160;– rozejít se může panstvo, kdy bude chtít. Koflíček čaje,
nějaké zázvorky k&#160;tomu&#160;– no, ať později pro pány snad sklenička piva
a&#160;sousto šunčičky, řekněme&#160;–&#160;–“</p>

<p class="e-bookprozatext">„Se skleničkou piva bych souhlasil,“ vmetl rychle
Kulich v&#160;rozvíjený program páně Dundrův, „a radš větší než menší. Pivo z&#160;odlivek
ani nechutná. To jsou takové titěry pro výletníky, kde se roznáší flaškové.“</p>

<p class="e-bookprozatext">„Zouplna po libosti, pane Kulichu,“ přisvědčil pan
Dundr. „Starším pánům třeba do holby. Ale pro mladé pány skleničky, je to elegantnější.
No, a&#160;zábava sama sebou se rozproudí. Slečinkám něco k&#160;smíchu,
paničkám něco moudrého, a&#160;mladí pánové budou mít řeči dost. Trochu se
pohraje, třeba na fanty, trochu se zazpívá&#160;– můj, bože, vždyť to bude před
svatbou. A&#160;vlastně to je všecko. Co dál&#160;– uvidí se.“</p>

<p class="e-bookprozatext">Pan Dundr tleskl do rukou, jako by činil tečku, a&#160;sáhl
po cylindru, jejž byl podle sebe na pohovku položil, jako by se chtěl
zdvihnouti a&#160;tím poradu skončili.</p>

<p class="e-bookprozatext">„Škoda, škoda, že slečna Andulka není doma,“ pronesla
paní Knedlhansová, nerada, že již má odejít. „To by pana poručníka bylo tuze
těšilo. Seznámili by se a&#160;v&#160;neděli už bychom byli všichni jedna ruka.“</p>

<p class="e-bookprozatext">„Jaká pomoc,“ řekl pan Dundr. „Taky lituju, taky&#160;–
ale vždyť se v&#160;neděli uvidíme.“</p>

<p class="e-bookprozatext">A&#160;popozdvihl se z&#160;pohovky. Snad ještě někam
spěchal, a&#160;nejspíš do svého malostranského hostince, do večerní společnosti
u&#160;Tomáše nebo ve starém Renthauze.</p>

<p class="e-bookprozatext">„Někde ona těká, žába zatrápená,“ řekl Kulich, „a to
se ví, nejspíš s&#160;ženichem. Nemůže se toho ta mládež nabažit. Ale povídám,
taky je to za čas přejde.“</p>

<p class="e-bookprozatext">Jen Kulich dořekl, dveře kuchyně skříply, ozval se
dívčí hlas, a&#160;Kuliška zvolala s&#160;ulehčením:</p>

<p class="e-bookprozatext">„No, tady jsou oba, právě v&#160;čas!&#160;– Pojďte,
děti, pojďte, máme vzácné hosty.“</p>

<p class="e-bookprozatext">Do světnice vstoupila Nanynka, náhle ztichlá, za ní
přicházel Novák.</p>

<p class="e-bookprozatext">Pan Dundr se vzchopil, propletl se mezi pohovkou a&#160;stolem,
mezi stolem a&#160;tatíkem Kulichem, a&#160;spěchal, aby párek pozdravil. Paní
Knedlhansová zazářila, že se posezení protáhne. Za svět ráda měla takovéto
chvíle, které jí přinášely otavu, rozjaření a&#160;zásobu látky na večerní
úvahy a&#160;rozklady. Žila z&#160;takových rodinných výjevů a&#160;vítala
každé rozmnožení svého repertoáru. Byl to omastek jejího vdovského života.</p>

<p class="e-bookprozatext">„Prosím, Dundr&#160;– Dundr, poručník tuhlen Albínky
paní tetinky Knedlhansové“ podával pan ředitel ruku Nanynce a&#160;Novákovi. „Těší
mě, tuze mě těší, že mám čest…“</p>

<p class="e-bookprozatext">Bystře se podíval na ženicha a&#160;se zalíbením vrátil
se pohledem k&#160;Nanynce.</p>

<p class="e-bookprozatext">Novákovi bylo nevolno. Těšil se, že najde domácnost
Nanynčinu tichou jako vždy, a&#160;pojednou takové obležení! Stranou hleděl po
panu Dundrovi skoro nedůvěřivě. Co se poslední dobou kolem něho kupilo, naplňovalo
ho nelibostí. Vždy počítal, jak si Nanynku z&#160;tohoto závětří zcela bez
hluku odvede, a&#160;teď se jeho sňatek stával tak veřejným, skoro věcí celého
domu. A&#160;nebylo z&#160;toho vyváznutí.</p>

<p class="e-bookprozatext">Pan Dundr již tolik nespěchal, a&#160;když jej Kulich
pobídl, aby zas usedl, ochotně poslechl. Příchodem snoubenců byl nějak osvěžen,
ale způsobil to hlavně zjev Nanynčin. Dívka velmi se mu zalíbila. Páni v&#160;Renthauze
nebo u&#160;Tomáše dočkají se.</p>

<p class="e-bookprozatext">Pružně dosedl, postavil zas cylindr podle sebe a&#160;zcela
nenuceně hovořil:</p>

<p class="e-bookprozatext">„Právě jsme s&#160;pány rodiči projednali, jak to v&#160;neděli
vyvedeme. Máme to jak na drátku a&#160;hezké to bude.“</p>

<p class="e-bookprozatext">A&#160;zopakoval svůj program, jak jej byl dříve
přednesl. Ale již nebyl tak příliš stručný. Přidával, vplétal nové podrobnosti,
jistě jen proto, aby nemusil brzy odejíti.</p>

<p class="e-bookprozatext">Nanynka sledovala jeho výklad se zdvořilou pozorností,
Novák lhostejně. Blaženě však se tvářila paní Knedlhansová. Ráda poslouchala
pana poručníka, který byl nejlepší kus jejího příbuzenského inventáře, ráda se
jím pochlubila.</p>

<p class="e-bookprozatext">„No, a&#160;to je všechno a&#160;bude to velmi hezké,“
uzavíral pan Dundr svůj referát. „Ale prosím, kdyby si panstvo ještě něco krom
toho přálo, račte jen všechno říci. Mám plnou hlavu ouřadu&#160;– snadno by se
na něco zapomnělo.“</p>

<p class="e-bookprozatext">Nikdo se neozýval a&#160;paní Knedlhansová tonula v&#160;úzkostech,
že tedy je předmět vyčerpán a&#160;že musí přec jen už odtud. Ale tu pan
poručník hovořil dále:</p>

<p class="e-bookprozatext">„Tedy pan ženich je učitelem&#160;– to je tuze krásný,
důležitý ouřad. A&#160;výborně, že se pan učitel žení. Všichni učitelové by
měli být ženatí, a&#160;profesoři taky. Na to by měl být zákon. Všichni by měli
mít rodinu. Protože jsou pořád nad mládeží. Kdo se tak světem potácí na licho,
srazí se nakonec jako včerejší mléko a&#160;je nevrlý jak stará sůva. Já jich
užil, těch pátých kol u&#160;vozu. Člověk se má oženit! Zvláště, když dostane
takovouhle paničku.“</p>

<p class="e-bookprozatext">Podíval se zálibně na Nanynku, která se prudce
zapýřila a&#160;sklopila pod naléhavým pohledem zraky.</p>

<p class="e-bookprozatext">Novákovu tvář přelétl mráček nevole, jako by mu pan
Dundr tím pohledem Andulky ujídal.</p>

<p class="e-bookprozatext">„Ráčíte býti také ženat?“ otázal se nápadně ostře.</p>

<p class="e-bookprozatext">„Nebylo mi toho dopřáno!“ zasmál se mírně pan Dundr. „Zůstal
jsem taky na licho.“</p>

<p class="e-bookprozatext">„A&#160;pročpak vašnosta pan ředitel&#160;–&#160;–?“
připletl se Kulich.</p>

<p class="e-bookprozatext">Pan Dundr se podíval na Kulicha, na Nováka, na dámy, a&#160;pronesl
jadrně:</p>

<p class="e-bookprozatext">„Inu, velectění, přišel jsem nakonec k&#160;tomu, že
to není pro každého, nebo snad abych se vyjádřil ještě líp, že k&#160;tomu
každý není. A&#160;nakonec řekne si člověk: selbstfressen macht fett (samožírem
člověk tloustne), he, he, he!“</p>

<p class="e-bookprozatext">Pan Dundr se tence zasmál.</p>

<p class="e-bookprozatext">V&#160;Novákovi po těch slovech zesiloval se odpor k&#160;panu
Dundrovi. „Vypasenče sprostý,“ pomyslil si, „zasloužil bys ránu do hlavy!“</p>

<p class="e-bookprozatext">A&#160;tenhle člověk má být aranžérem jeho svatby!
Tenhle člověk pořádá jemu a&#160;Nanynce nedělní dýchánek!</p>

<p class="e-bookprozatext">Novák se odhodlával, že to rázem všechno přetrhne. Až
ten mluvka odejde, prohlásí určitě, že se nedělního dýchánku nezúčastní a&#160;že
nesvolí, aby se ho účastnila Nanynka. Časně odpůldne odjedou spolu někam na výlet,
nebo jen po Praze, kamkoli&#160;– a&#160;pan Dundr s&#160;paní Angelinou ať si
dělají, co chtějí. Do čeho to zapadl!</p>

<p class="e-bookprozatext">Po rozhořčujícím vyjádření páně Dundrově umiňoval si,
že již slova nepromluví. Ale nedalo mu. Když všichni mlčeli&#160;– Kulich i&#160;Kuliška
vůbec ani nechápali význam slov páně ředitelových, a&#160;paní Knedlhansová se
ve svém panu poručníku jen zhlížela&#160;– vyhrkl Novák pojednou:</p>

<p class="e-bookprozatext">„Ale račte dovoliti, pane, to je stanovisko trochu
sobecké, ano velmi sobecké! Toto ‚selbst–fressen‘ je téměř cynické…“</p>

<p class="e-bookprozatext">Nanynka jediná vycítila z&#160;jeho hlasu, jak je
Novák podrážděn, a&#160;skoro byla pojata úzkostí z&#160;nějaké srážky obou
mužů.</p>

<p class="e-bookprozatext">Vycítil i&#160;pan Dundr něco nevlídného ze slov
Novákových? Uměl snad čísti v&#160;tváři, uhádal z&#160;výrazu duševní
rozpoložení? Nepohnul ani brvou, jenom se usmál, pokývl hlavou a&#160;bez
rozpaků hovořil:</p>

<p class="e-bookprozatext">„Snad má pan učitel pravdu, snad ji taky nemá. Zůstal
jsem jako kůl v&#160;plotě, poněvadž jsem naštěstí&#160;– nebo na neštěstí?&#160;–
mnoho přehlédl a&#160;přeslechl. A&#160;pak vždycky jsem si myslíval: stakra,
Chrysostome, kdyby tebe tohle nebo něco takového potrefilo, copak bys dělal?&#160;–
O&#160;jé, pane učiteli, já bych byl býval do ženění jako čert, když jsem byl
zelený mladík. Dočkat jsem se toho nemohl. Ale pokavad jsem byl praktikantem,
dívali se na mě přes rameno, nebo mi dokonce ukazovali dveře&#160;– no ani to
těm tatíkům a&#160;matkám nemůže mít člověk za zlé, vždyť jsem byl takořka
hoch.&#160;– Ale jen jsem pak dostal definitivu, začalo to. Ledakdes na mne
líkli. A&#160;byla to jedna taková hezká holčička, na pohled z&#160;rodiny
náramně spořádané&#160;– blázen jsem do ní byl. Že za ní chodí nebo přede mnou
chodil někdo jiný, nevěděl jsem. To všechno mi pověděli až po funuse. Matka ke
mně byla jako med, zvali mě, trachtili, a&#160;bezmála byla ruka v&#160;rukávě.
To jsem byl tehdáž v&#160;hlavním ouřadě na Novém Městě. Pak se stalo, že na
Malé Straně onemocněl kasír<a href="../Text/vdavky_nanynky_kulichovy_I_042.html#_ftn77" title="" class="pcalibre1 pcalibre" id="_ftnref77"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[77]</span></span></span></span></a>,
dali mě tam asi na čtyři neděle na subštytuci. Ani nevím proč, ale nikomu jsem
se o&#160;tom nezmínil. A&#160;jednou v&#160;pondělí, zrovna po takové
trachtaci, zaslechnu od okénka cenitelova<a href="../Text/vdavky_nanynky_kulichovy_I_042.html#_ftn78" title="" class="pcalibre1 pcalibre" id="_ftnref78"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[78]</span></span></span></span></a> na druhé
straně stolu známý hlas. Podívám se po očku&#160;– a&#160;pro Krista pána, ona
to milostpaní, matka mé oblíbenky a&#160;skoro již nevěsty. Podávala mu tam
fanty: stříbrné kafežičky, mužovy hodinky, řetízek a&#160;ještě jiné preciosy.
Já honem k&#160;nosu šátek, odlezu ze svého místa skoro po čtyřech a&#160;šeptám
praktikantovi, který se tam zaučoval: Kolego, až bude oceněno a&#160;panička
přijde ke kase pro peníze, vyplaťte to za mne, pro Boha vás prosím, mně se
spustila z&#160;nosu krev!&#160;– A&#160;vykradl jsem se ven z&#160;ouřadovny.&#160;–
Venku jsem dostal zrovna zimnici ze všeho. A&#160;když bylo povětří čisté a&#160;já
se vrátil, řku k&#160;ceniteli: Pro Boha vás prosím, pane Šmakendo, ukažte mně,
co všecko ta panička zastavovala!&#160;– Ukázal mi, všechno jsem poznal. A&#160;povídám:
Krynda pána, ona chodí do amtu<a href="../Text/vdavky_nanynky_kulichovy_I_042.html#_ftn79" title="" class="pcalibre1 pcalibre" id="_ftnref79"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[79]</span></span></span></span></a>?&#160;–
A&#160;to je stará známá, povídá cenitel. V&#160;pondělí zastavuje, v&#160;sobotu
vyplácí, tuhlenty preciosy. Ale nanosila taky dost jiného, a&#160;ledacos už propadlo.
A&#160;copak? Vy ji znáte?&#160;– Jenom tak povrchně, povídám já.&#160;– Bylo
to na mě hrozné dopuštění. Do takové rodiny se mám vženit. A&#160;všechno u&#160;nich
vypadalo tak hezky na pohled.&#160;– Toť se ví, že jsem se probudil, docházel
jsem už jen málokdy a&#160;jako by mě tam za vlasy tahal, až jsem to zakončil
písemně, že se ještě ženit nemohu.“</p>

<p class="e-bookprozatext">„To byla smutná komedie,“ vmetl Kulich.</p>

<p class="e-bookprozatext">„To nebylo nejhorší,“ řekl pan Dundr. „Nejhorší teprv
přišlo. Za nějaký týden ubohou slečinku vytáhli z&#160;Vltavy a&#160;rovnou
cestou odvezli do patologie.“</p>

<p class="e-bookprozatext">Pan Dundr pronesl to s&#160;vážnou tváří a&#160;zarazil
se, pohlédl na Nanynku.</p>

<p class="e-bookprozatext">„No, slečna nevěsta má před svatbou, už se to před ní
smí říci. Milou moji Kristynku doktoři pitvali, a&#160;chudáček byla s&#160;outěžkem.&#160;–
Ale prosím,“ podotkl pan Dundr důrazně, aby vyvaroval všemu nedorozumění, „ne
se mnou, nýbrž s&#160;mým předchůdcem, který se pak uhnul, darebák. Však taky
špatně skončil.&#160;– A&#160;tak bylo na mě políčeno. Pak teprv mi známí
všechno řekli. Chodil jsem jako blázen, myslil jsem, že se taky utopím, ale já
uměl plavat. Hrozně mě týralo svědomí, že jsem toho byl původem. Ale nevinným.“</p>

<p class="e-bookprozatext">Nanynka naslouchala na smrt bledá, jak ji příběh
dojal. Paní Knedlhansová měla tvář jako z&#160;kamene. Kuliška se pokřižovala,
Kulich přestal kouřit. Novák hleděl přímo na pana Dundra. Jeho odpor k&#160;němu
ponenáhlu slábl.&#160;– Minulo jistě čtvrt století od zakončení toho
nešťastného románu, ale vyprávění páně Dundrovo účinkovalo na všechny
posluchače tak silně, jako by se to bylo událo nedávno.</p>

<p class="e-bookprozatext">Pan Dundr již se neusmíval, když pokračoval:</p>

<p class="e-bookprozatext">„Můžete si pomyslit, jak mi ta historie na dlouho
zahnala chuť k&#160;ženění. Já, který jsem tak toužil po ženušce, po
domácnosti, po rodině&#160;– nebo já měl náramně děti rád&#160;– sklouzl jsem
tak hned napoprvé, a&#160;za nic jsem nemohl. Za nic nemohl!&#160;– Zatím se
oženil starší bratr. Šel do toho zvesela, jak do tance&#160;– a&#160;měl pak
ženu němou!“</p>

<p class="e-bookprozatext">„Stakralente!“ broukl Kulich. „A&#160;to dřív nevěděl?“</p>

<p class="e-bookprozatext">„Ona nebyla němá, ale nemluvila. Každé slovo aby z&#160;ní
byl páčil. Bůh ví, co to na ni přišlo. Sedávala jako Bílá paní, pořád se dívala
do zdi, jako by chtěla na míle prohlédnout, chodila, jako by hledala včerejší
den, když na ni kdo promluvil, vytrhla se jako ze spaní; ale nemluvila. Bylo
tam jak v&#160;klášteře. Nikdo si s&#160;ní nevěděl rady. Bylo mi líto bratra,
jak se trápí, a&#160;zas mi ze všeho bylo úzko, až jsem tam přestal chodit.“</p>

<p class="e-bookprozatext">„A&#160;jaká byla za svobodna?“</p>

<p class="e-bookprozatext">„No nebyla tuze hovorná, ale to si bratr myslel, že je
tak ostýchavá.&#160;– Patnáct let s&#160;ní byl, užíral se, pak umřel, za pět
roků taky paní švakrová.&#160;– Můžete si pomyslit, že takovýhle příklad mi
nedodával kuráže. Po své zkušenosti a&#160;po bratrově ráji jsem se na všechny
křehotinky díval jinak, zkoumal jsem taky vždycky revers všeho. Ženili se kolegové
z&#160;ouřadu, ženili se kamarádi, ale všady něco skřípalo. Tak jsem si na
konec řekl: Chrysostome, vem‘ oči do hrsti, nehleď jenom na vnadidlo, ale dej
si pozor taky na železa pod ním&#160;– léta uběhla a&#160;já zůstal jako kůl v&#160;plotě.
Za mnoho to nestojí, ale aspoň se trápím sám. Za tu dobu šestkrát jsem byl
poručníkem, jako bych na to měl koncesi od místodržitelství. Kdekterý kolega v&#160;ouřadě
zemřel, panička rovnou šla k&#160;soudu a&#160;jmenovala mě poručníkem, ani se
neptala.&#160;– Co se týká tuhle paní tetinky, to bylo arci z&#160;přízně.&#160;–
Ale pak jsem teprv nahlíd‘ v&#160;rodiny. Byli někde haranti, aby jim byl za
poručníka profous<a href="../Text/vdavky_nanynky_kulichovy_I_042.html#_ftn80" title="" class="pcalibre1 pcalibre" id="_ftnref80"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[80]</span></span></span></span></a>
od regimentu, ale mohu říct, všechno dobře dopadlo. Devíti holkám jsem
poručníkoval, všechny se vdaly, zbývá jen tuhle Albínka tetinčina&#160;– a&#160;dá
Pánbůh, taky se vdá.“</p>

<p class="e-bookprozatext">„Tedy jste přece nežil život lichý,“ poznamenala
skromně Nanynka.</p>

<p class="e-bookprozatext">„No ne,“ usmál se zas pan Dundr, „to ne. Právě že jsem
byl sám, leckde jsem mohl pomoci. Ale mám toho zrovna dost a&#160;nevezmu na
sebe už nic. Teď už ten koneček života obětuju jen sobě. Nezbývá mi nic jiného.“</p>

<p class="e-bookprozatext">„Koneček života!“ zvolala paní Knedlhansová, ze srdce
ráda, že posléze taky může promluviti, neboť za hovoru páně Dundrova se na ni
ukládala tíseň. „Koneček života! Pan poručník se nám ještě může oženit! Takový zachovalý
pán, v&#160;nejlepších letech!“</p>

<p class="e-bookprozatext">„No, no,“ usmál se pan Dudr, „ničeho se člověk nesmí
odříkat, ale když na sobě nosí přes půlpáta křížku, právě aby si dal dobrý
pozor. Taky jsem viděl, jak se mnozí ženili až na večer, ale nejeden z&#160;nich
vyved’ náramnou oslovinu. S&#160;padesátkou, s&#160;šedesátkou na zádech je
těžko dělat mladého manžela. Ano, tuhle pan učitel je na začátku kariéry, a&#160;slečna
Nanet je dívka k&#160;pomilování. Ti nebudou mít zakletý život jako můj bratr.&#160;–
Ale teď prosím za odpuštění&#160;– napovídal jsem toho, ani jsem sám nechtěl,
ale pan ženich se na mě trochu rozhorlil, jak se mi zdá…“</p>

<p class="e-bookprozatext">„Co vás napadá, pane poručníku, pan učitel je mírný
jak beránek, a&#160;rozšafný!“</p>

<p class="e-bookprozatext">Novákovi náhle bylo nějak horko a&#160;skoro byl
povděčen, že dřív než mohl promluviti, ujala se ho paní Knedlhansová.</p>

<p class="e-bookprozatext">Pan Dundr se zdvihl, panička taky, poroučeli se, a&#160;Novák
teď docela upřímně stiskl ruku páně ředitelovu.</p>

<p class="e-bookprozatext">„Možná, že ještě zítra k&#160;paní tetince zaskočím,“
sliboval pan Dundr.</p>

<p class="e-bookprozatext">„A&#160;to by mě tuze těšilo,“ radovala se panička,
která sic loučila se hlučně s&#160;Kuliškou a&#160;Nanynkou, ale slyšela přece
na všechny strany.</p>

<p class="e-bookprozatext">Kulich se chopil nedělního klobouku a&#160;vyprovázel
pana Dundra na dvůr, průjezdem až z&#160;domu a&#160;kus cesty ulicí.</p>

<p class="e-bookprozatext">„Můžete mít radost, pane Kulichu,“ lahodil mu pan
Dundr. „Nějaký spořádaný člověk, ten pan učitel.“</p>

<p class="e-bookprozatext">„Je, zaplať Pánbůh,“ přikývl Kulich. „Holka bude mít
dobře ustláno. Taky jsem ničemu nebránil, hned jak jsem ho zmerčil. Závidět
budou lidi dost. Příkladně dyž člověk pováží, že ani dcera domácích se nemůže
dostat pod čepec.“</p>

<p class="e-bookprozatext">„Kterých domácích?“ otázal se pan Dundr. Kulich se
rozhlédl na všechny, strany a&#160;ztlumil hlas:</p>

<p class="e-bookprozatext">„Našich domácích. Aspoň jak počítám z&#160;toho, co
jsem od pana domácího slyšel, mezi námi řečíno.“ Kulich již jen šeptal: „Pět
stojek by položil, kdyby byl na mém místě a&#160;dceru vyvdával, povídal mi. A&#160;já
mu věřím. Slečinka je plnoletá&#160;– starší ze dvou. Panečku, dost se tak
ohlížím&#160;– bylo by ono hezké těch pět stojek aspoň tak do ély, na polovic,
jak říkáme.“</p>

<p class="e-bookprozatext">Otec Kulich byl obezřelý člověk. Počítal i&#160;s&#160;tím,
kdyby někdo byl nápomocen, aby jemu kynula aspoň polovička slíbené odměny. Není
však jisto, zda v&#160;tu chvíli snad již pomýšlel na účastenství páně
Dundrovo.</p>

<p class="e-bookprozatext">„Na mou věru, ani se nepamatuju,“ řekl pan Dundr. „Holka
hezká, vzhledná?“</p>

<p class="e-bookprozatext">„Panna nóbl,“ pochválil Kulich. „Sice trochu zvysoka,
ale kdo si ji dovede opoutat&#160;–&#160;–“</p>

<p class="e-bookprozatext">„A&#160;žádnou známost?“</p>

<p class="e-bookprozatext">„I&#160;bylo něco, ale nehrálo to nějak.“</p>

<p class="e-bookprozatext">Byli na rohu ulice.</p>

<p class="e-bookprozatext">„Vždyť my k&#160;domácím taky musíme,“ řekl náhle pan
Dundr. „Povídala paní tetinka, že slečny půjdou na svatbu.“</p>

<p class="e-bookprozatext">„Půjdou&#160;– velká čest pro nás,“ potvrdil Kulich.</p>

<p class="e-bookprozatext">„Tedy v&#160;neděli se uvidíme,“ a&#160;pan Dundr
podával Kulichovi ruku.</p>

<p class="e-bookprozatext">„Ponížený služebník, vašnosto pane řediteli.“</p>

<p class="e-bookprozatext">Plavnou, pružnou chůzí snášel se pan Dundr níže,
Kulich za ním chvíli pohlížel.</p>

<p class="e-bookprozatext">„Pět stojek,“ povídal si. „A&#160;kdyby jen polovička&#160;–&#160;–“</p>

<p class="e-bookprozatext">Ale teď již skoro bylo jisto, že počítá, aby zasáhl
pan Dundr.</p>

<p class="e-bookprozatext">Pan Dundr zmizel v&#160;dáli, Kulich rozvážně se
vracel k&#160;domovu.</p>

</div>
</body>
</html>