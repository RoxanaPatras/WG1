<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">5. Matka Kulichová se dovídá…</h2>

<p class="e-booktirazacitacetext">Bylo zas o&#160;týden později a&#160;v&#160;sobotu
matka Kulichová drhla, myla, uklízela. Celý týden bylo všelikého šukání po
domě, ale sobota náležela jí. Tu byla svou vlastní hospodyní, jak říkala, a&#160;bylo-li
třeba, aby kde zakročila správa domu, vysílala tam chotě svého. Ale i&#160;to
činila, jen když účastenství jeho bylo naléhavé a&#160;neodkladné, ježto sobotní
odpůldne vyhrazoval zas otec Kulich sobě, aby se trochu prospal. „Bral napřed,“
jak zas on říkal, poněvadž noc ze soboty na neděli byla již stejně neklidná
jako z&#160;neděle na pondělí, a&#160;skoro ještě neklidnější.</p>

<p class="e-bookprozatext">Masopust ponenáhlu se schyloval, a&#160;kdo neužil na
počátku, doháněl chvatem na konci, než přikvačí popelec. V&#160;těch dnech otce
Kulicha častěji vyzváněli z&#160;postele než jindy.</p>

<p class="e-bookprozatext">Řekneme-li z&#160;postele, je to řečeno jen obrazně.
Na posteli v&#160;pokojíku spával Kulich jen v&#160;doby klidné. Ale když
pozoroval, že se nájemníci trousí z&#160;domu s&#160;nepochybným záměrem, že se
kdesi poněkud pozdrží, pak přespával v&#160;kuchyňce, aby měl co nejblíže ke vratům
domovním a&#160;stálým vstáváním a&#160;vrzáním dveří nerušil spánek manželčin
a&#160;dceřin. Pak mu za lůžko v&#160;kuchyňce sloužila stará, slehlá pohovka,
pokrytá všelikými houněmi, aby tak příliš necítil ocelových per, která se
všetečně dobývala z&#160;nitra odpočívadla a&#160;dosti citelně bodala.</p>

<p class="e-bookprozatext">Matka Kulichová tedy byla v&#160;plné práci. A&#160;při
tom si polohlasem prozpěvovala. Jí tak lépe ubíhal čas a&#160;manželu Kulichovi
se při jejím zpěvu tak mile chrupalo.</p>

<p class="e-bookodsazeniodstavceza">Teď zanotovala:</p>

<p class="e-bookversebezpredsazeni6bza">„Na blízku za městem stojí tam hrob,<br class="calibre8"/>
kdo koho miluje, slzmi jej skrop,<br class="calibre8"/>
Mnislav a&#160;Běla tam spějí,<br class="calibre8"/>
Mnislav a&#160;Běla tam spějí…!“</p>

<p class="e-bookodsazeniodstavcepred">Náhle se panička odmlčela.</p>

<p class="e-bookprozatext">„Zatrápená písmička!“<a href="../Text/vdavky_nanynky_kulichovy_I_042.html#_ftn8" title="" class="pcalibre1 pcalibre" id="_ftnref8"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[8]</span></span></span></span></a> zahuhlala. „Jak
mně tahle na jazyk přijde, dycky mě potká něco nemilého!“</p>

<p class="e-bookodsazeniodstavceza">Ztichla na chvíli, ale pojednou docela
bezděky pokračovala:</p>

<p class="e-bookversebezpredsazeni6bza">„Štěstí jim nechtělo na světě přát,<br class="calibre8"/>
smrt však jim popřála pospolu spát,<br class="calibre8"/>
jak divné věci se dějí,<br class="calibre8"/>
jak divné věci se dějí!“</p>

<p class="e-bookodsazeniodstavcepred">„Zatracepená písnička!“ přerušila se opět a&#160;mrskla
hadrem. „Jako s&#160;uděláním&#160;– z&#160;hlavy mi nejde! Copak se to zas na
mě chystá?“</p>

<p class="e-bookprozatext">Co se chystalo, kráčelo již od průjezdu po dvorečku jako
nevyhnutelný osud. Na dveře zaklepáno a&#160;do polotemné kuchyňky vstupovala
ženská postava.</p>

<p class="e-bookprozatext">„Pámbu dobrý odpoledne, paní sousedko&#160;– že sem
tak opovážlivá a&#160;zas jednou jdu kolem. A&#160;tak sem si myslila, copak
dělá naše drahá paní při sobotě?“</p>

<p class="e-bookprozatext">„E, práce plné ruce,“ řekla úsečně matka Kulichová,
aniž za pozdrav poděkovala. A&#160;řekla to hodně nevrle, neboť tuhle návštěvu
ráda neviděla. Byla to stará Nohejlová, hlavním povoláním fantářka<a href="../Text/vdavky_nanynky_kulichovy_I_042.html#_ftn9" title="" class="pcalibre1 pcalibre" id="_ftnref9"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[9]</span></span></span></span></a>
a&#160;překupnice zástavních lístků a&#160;krom toho náruživá lutristka<a href="../Text/vdavky_nanynky_kulichovy_I_042.html#_ftn10" title="" class="pcalibre1 pcalibre" id="_ftnref10"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[10]</span></span></span></span></a>.
Seznámila se s&#160;ní Kulichová kdysi u&#160;hokyně za rohem, dala se svésti a&#160;přisadila
si na terno&#160;– a&#160;od těch dob ji měla občas na krku. Terno nevyšlo, ale
Nohejlová přicházela vždy po několika nedělích a&#160;zas a&#160;zase sváděla
Kulišku k&#160;hazardu.</p>

<p class="e-bookprozatext">„Práce plné ruce a&#160;nikdo, aby pomohl,“ zesilovala
matka Kulichová s&#160;důrazem, dávajíc tak najevo, že by nejraděj i&#160;zas
byla sama.</p>

<p class="e-bookprozatext">„Ano, práce,“ povzdychla Nohejlová. „Ta je jak houžev
a&#160;vydrží nám do smrti. Kdypak s&#160;tou je člověk hotov! Však by si taky
měli trochu pohovět&#160;– užijou toho do roka…“</p>

<p class="e-bookprozatext">„Já bych si pohověla, milá paní,“ odpovídala
Kulichová, „ale hubou se to neudělá. Na to musí člověk přiložit ruce.“</p>

<p class="e-bookprozatext">„Jo, jo, ty jejich zlatý ruce,“ lichotila babizna. „Nadělaly
se už, zasloužily by odpočinku. A&#160;právě proto sem tak smělá. Dnes mám terníčko&#160;–
jestli všechno na světě selhalo, to nemůže selhat! Jesli nezdržuju, tak bych
jim vypověděla, jakej sem na dnešek měla sen.“</p>

<p class="e-bookprozatext">„Nehněvaj se, milá paní,“ odpovídala matka Kulichová, „ale
oni mívají tuze dlouhé sny&#160;– dnes na to nemám času. Za chvilku je tma&#160;–
jsem tu v&#160;tom brlohu beztoho poloslepá.“</p>

<p class="e-bookprozatext">Nevrlý přízvuk, jakým to pronesla, měl naznačiti
fantářce, že „naše drahá paní“ není dnes v&#160;nejlepší míře. Ale Nohejlová
byla jako moucha. Zamanula-li si na někoho, nedala se tak snadno zapuditi.
Změnila jen trochu taktiku.</p>

<p class="e-bookprozatext">„I&#160;to je párma slovy pověděno, drahá paní
sousedko. Zdálo se mně jim, že přede mnou z&#160;čista jasna sjel blesk z&#160;nebe&#160;–&#160;–“</p>

<p class="e-bookprozatext">(„Že do tebe neuhodil a&#160;nezabil tě!“ pomyslila si
paní Kulichová.)</p>

<p class="e-bookprozatext">„–&#160;– div že jsem neoslepla. A&#160;jak sjel,
vypálil v&#160;podlaze přede mnou tři numera. Bylo po blesku, ale numera ještě
hořela a&#160;plápolala takovým namodralým plamenem: trojka, třináctka a&#160;třiatřicítka.
Jsou to divná numera, ale důležitá a&#160;jistě neomylná. Řeknou sama, paní
sousedko.“</p>

<p class="e-bookprozatext">„Jsou,“ přisvědčila Kuliška. „A&#160;kdyby ti páni tam
před tahem vyndali z&#160;bubnu těch ostatních sedumavosumdesát, docela jistě
bych si přisadila. Ale takhle si raději hodím šesták do plecháčku. Mám na koho
šetřit, milá paní.“</p>

<p class="e-bookprozatext">Ani netušila matka Kulichová, jak tu fantářce
postavila most. K&#160;čemu by se Nohejlová byla dostala jen po všelikých
oklikách, samo se jí tu podává.</p>

<p class="e-bookprozatext">„Tak viděj, zlatá paní! Já vím, koho myslej. Slečnu
Nanynku. A&#160;nebylo by Nanynce dobré, dyby tak nějakou tisícovku vyhráli? Nebylo
by to jako z&#160;nebe spadlé na vybytí ke vdavkám?“</p>

<p class="e-bookprozatext">„No, až o&#160;ty vdavky půjde, přece snad si jednou
přisadím,“ řekla Kuliška. „Na to je zatím čas.“</p>

<p class="e-bookprozatext">„Já vím,“ hovořila Nohejlová, „dokud není vrabec v&#160;hrsti,
že se člověk nerad chlubí. Ale soudím, že do nich Nanynka nemá daleko. Když se
tak člověk na ten párek podívá&#160;–&#160;–“</p>

<p class="e-bookprozatext">Matce Kulichové bylo teď, že by měla všechno z&#160;rukou
pustit a&#160;vyvalit na Nohejlku oči. A&#160;že by k&#160;tomu měla
vykřiknouti: Jaký párek?&#160;– Tak byla překvapena.</p>

<p class="e-bookprozatext">Ale vzpamatovala se včas. Teď je chvíle, kdy nesmí být
překvapena, má-li se dověděti, co by ráda věděla. A&#160;tahle baba nemá mít
zadostučinění, že ji tak nenadále překvapila. Zaždímala jen utěrák, jež právě v&#160;ruce
držela, tak násilně, až v&#160;něm outek popraskal, a&#160;tím si ulevila. A&#160;pak
řekla na pohled zcela lhostejně:</p>

<p class="e-bookprozatext">„Kdyby hned z&#160;každého párku byly vdavky, to by
jich bylo!“</p>

<p class="e-bookprozatext">Nohejlovou skoro popletlo, že její střela vyletěla tak
na prázdno. Matka Kulichová tedy už ví?</p>

<p class="e-bookprozatext">„Inu,“ řekla, „ale ze slečny Nanynky a&#160;toho
jejího bude jistě párek nadosmrti. To člověk vidí, když se na ně podívá. To jistě
není jen tak pro kratochvil a&#160;zábavu&#160;– a&#160;taky si myslím, že oni
jako rozšafná matka by toho nedopustili.“</p>

<p class="e-bookprozatext">„Ne,“ vyhrkla Kuliška, narovnavši se pojednou a&#160;hledíc
Nohejlové pronikavě do tváře. Stmívalo se, ale i&#160;v&#160;tom šeru viděla
Nohejlová, jak matce Kulichové oči svítí.</p>

<p class="e-bookprozatext">„Však ten Andulčin taky nevypadá jako nějaký
větroplach,“ pokračovala Nohejlová. „Jak si ji vede, jak se na ni dívá, jak s&#160;ní
rozmlouvá, je vidět, že by ji samou láskou snědl.“</p>

<p class="e-bookprozatext">„Jo, jo,“ přisvědčila matka Kulichová, pomyslivši
skoro pyšně na úhlednou dceru, „tu by tak leckdo snědl. Ale já doufám, že se
holka nedá jen tak sníst!“</p>

<p class="e-bookprozatext">Sotva však to dořekla, projelo ji náhle cosi jako
veliké uleknutí. Což aby se o&#160;to u&#160;Nanynky přece někdo pokusil? Což
aby ji přece snědl, aniž by se Nanynka dovedla ubrániti? A&#160;nestačilo-li
by, aby ji někdo jenom&#160;– nakousl?</p>

<p class="e-bookprozatext">Teď ji náhle zamrzelo, že Nohejlku tak nevrle
přivítala. Teď by ji ráda pobídla, aby si sedla tamhle na tu sedřenou pohovku,
hrnečkem kávy by ji uctila, již schovává co den pro Nanynku (však by pro ni pak
uvařila jinou), a&#160;přinutila by babiznu, aby vypověděla, co všechno ví. Ba,
vše to by učinila ještě i&#160;teď, ale něco jako hrdost zabraňovalo jí
vyzvídati od cizích na vlastní dceru, na Nanynku. Třáslo se v&#160;ní osrdí,
ale tato obejda nemá míti radost, že dceři nadrobila a&#160;ji&#160;– matku&#160;–
tak pokořila.</p>

<p class="e-bookprozatext">A&#160;ještě z&#160;něčeho měla Kulichová strach. Aby
se tatík náhodou neprobudil a&#160;nezaslechl, o&#160;čem by tu Nohejlová
vyprávěla. Ať je cokoli: tatíka si připraví ona sama na novinu, ale z&#160;cizí
huby to nesmí slyšet.</p>

<p class="e-bookprozatext">A&#160;když se na tom tak u&#160;sebe a&#160;neobyčejně
rychle rozhodla, řekla k&#160;nevítané návštěvě:</p>

<p class="e-bookprozatext">„Nehněvaj se, milá paní, dnes mám napilno&#160;– spěchají-li
ještě někam, nezdržujou se. Ale půjdou-li takhle v&#160;pondělí odpoledne kolem,
<span class="e-bookdejapoznamkykurzivatucnechar"><span class="calibre14">snad
si to s&#160;těma numerama přece rozmyslím</span></span>. Zastavěj se…“</p>

<p class="e-bookhvezdickystred">* * *</p>

<p class="e-bookprozatext">Nohejlová zmizela. Ale matka Kulichová ještě stála a&#160;dívala
se na dveře. Oběma rukama svírala vyždímaný utěrák a&#160;huhlala si:</p>

<p class="e-bookprozatext">„Tak v&#160;lidských hubách bychom už byli… Nešťastné
dítě, co to za mými zády vyvádíš!&#160;– Kdo téhle Sybile padne do drápů! A&#160;teď
teprv rozumím, co tu pohledávala onehdy ta první emerencína, co se ptala po mandlu.&#160;–
Holka, na takovéhle jazyky ty se kladeš?&#160;– Ale já ti povím, Nany: buď
kápneš božskou, anebo jsi byla dnes posledně v&#160;šití. Budiž si: zahálej
třeba čtyry neděle, proto nezbankrotíme, ale to ti musím přetrhnout. Aby tě
někdo nesněď!“</p>

<p class="e-bookprozatext">Potom si přejela hřbetem ruky oči. Byly sice docela
suché, ale pálilo ji v&#160;nich a&#160;svrbělo.</p>

</div>
</body>
</html>