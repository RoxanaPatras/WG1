<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">25. Přípravy paní
Knedlhansové</h2>

<p class="e-booktirazacitacetext">„I&#160;heleď, holka!“ práskla
paní Knedlhansová do dlaní, když uslyšela, jak si Amálka Myslíkovských vymohla
pozvání za družičku. „Měla já jsem to nos, když jsem rovnou z&#160;ohlášek šla
ke Kulišce. Takhle přec jen paní Knedlhans bude první a&#160;za ní teprv přijde
paní domácí.“</p>

<p class="e-bookprozatext">Panička zářila vítězoslávou. Dům je všecek na ruby, a&#160;to
způsobila ona samojediná svým nápadem!</p>

<p class="e-bookprozatext">„Ale teď se musíme zapřáhnout, milé dítě,“ pokračovala
matróna. „Několik těch neděl uběhne jako voda, nemáme času nazbyt.“</p>

<p class="e-bookprozatext">Slečna Albína zaměstnávala se tou dobou důležitou
ruční prací. Chystala malé překvapení pro pana Saloupka. Vyšívala na kanavě
domácí trepky s&#160;planoucími růžemi na nártech. Ještě nebylo jisto, dostane-li
je pan Saloupek k&#160;narozeninám, k&#160;svátku, nebo dokonce až k&#160;Ježíšku,
ježto je dostatečně známo, že ženské ruční výrobky málokdy bývají hotovy včas.
Nejeden obmyšlený dostává takovouto samodílnou památku s&#160;rozpačitým ujištěním,
že bude dodělána „až potom“. A&#160;když tedy Albínka náhodou toho dne se
vytasila se svým vyšíváním, řekla k&#160;ní matka rozhodně:</p>

<p class="e-bookprozatext">„To teď slož, Albi! Na to je času dost. Máme jiné věci
na starosti.“</p>

<p class="e-bookprozatext">„Ale to s&#160;tím nebudu hotova, mami,“ namítla
Albínka úzkostlivě.</p>

<p class="e-bookprozatext">„To nebudeš tak jako tak,“ řekla matka. „Ještě nikdy
jsi nebyla hotova. Teď mysli na to, jak pojedeš do kostela! Na své šaty. To je
hlavní. Nebo pamatuj, Albi: ty jdeš za <span class="e-bookdejapoznamkykurzivatucnechar">první </span>družičku.“</p>

<p class="e-bookprozatext">Stála nad dcerou, dívala se na ni z&#160;vysoka, plna
sebevědomí, a&#160;opakovala důrazně:</p>

<p class="e-bookprozatext">„Za <span class="e-bookdejapoznamkykurzivatucnechar">první</span>
družičku, Albi. Víš, co to znamená? Kdyby hrom na hrom bil, ty nesmíš zůstat
pozadu za Amálkou domácích.&#160;– Jistá věc je, že na ni navěsí, co kde
seženou&#160;– jsou domácí&#160;–, ale ty půjdeš v&#160;prvním páru a&#160;musíš
podle toho vypadat. Toť se ví, my nemůžeme provozovat takovou pompu jako
domácích, ale vypadat musíš!“</p>

<p class="e-bookprozatext">„Cožpak vůbec nevypadám?“ namítla Albínka poněkud uražena.</p>

<p class="e-bookprozatext">Jako by námitku byla přeslechla, rozchodila se paní
Knedlhansová světnicí a&#160;hovořila spíš pro sebe než pro dceru:</p>

<p class="e-bookprozatext">„Amálka bude druhá. V&#160;tom jsme domácích
přetrumfli. Před celým domem bude Albi Knedlhansovic první, a&#160;za ní teprv
Amálka domácích.&#160;– Ano, ano, nemluvit mnoho, ale promluvit v&#160;pravý
čas. A&#160;to mi tenkrát sám Pánbůh vnuknul, že jsem Kulišce řekla. Ani jsem
se nenadála, jaké bude v&#160;celém domě pozdvižení.&#160;– Paní Vovísková je
od té doby jako posedlá, má učiněné naháňky, ráda by při tom taky ňák byla
oučastna&#160;– ale kampak paní Vovísková!&#160;– A&#160;pak tě taky musí vidět
Saloupek v&#160;plné parádě, aby se mu konečně jazyk rozvázal. Nikoho do ničeho
nenutím, toť se ví, ale všeho do času, a&#160;konečně juž bych taky ráda
věděla, na čem jsme.&#160;– A&#160;tak bude práce dost.&#160;– Především si
vybereš nejlepší prádlo, rozumíš, Albi. Díky Bohu, že jsem ty tři tvé nové
košile uložila, abys je před časem neutahala. Vezmeš tu spínací přes ramena, a&#160;kalhoty
s&#160;těmi cokničky<a href="../Text/vdavky_nanynky_kulichovy_I_042.html#_ftn60" title="" class="pcalibre1 pcalibre" id="_ftnref60"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[60]</span></span></span></span></a>&#160;–
člověk musí i&#160;na to pamatovat, že bys vypadla z&#160;kočáru. Stane se
někdy malér, kde ho člověk nejmíň potřebuje.&#160;– Že jsou tuze dlouhé? Udělá
se na nich v&#160;polovici sámek třeba jen předním stehem, na tu chvíli.&#160;–
A&#160;dobře, že vzpomínám. Bude se musit všechno přeprat, zažloutne zatrackané
prádlo, když leží. Tak.&#160;– A&#160;s&#160;tímhle si dej zatím pokoj.“</p>

<p class="e-bookprozatext">Paní Knedlhansová chopila se rozdělaného vyšívání a&#160;vsouvla
je do nejspodnější zásuvky prádelníku.</p>

<p class="e-bookprozatext">„A&#160;pak jsou ještě jiné starosti. Musí se
prohlédnout a&#160;vyčistit kdejaký příbor, nebude toho ani dost, musíš snést
od holek (mínila vdané dcery), čeho se nebude dostávat. Co je v&#160;kredenci, všechno
se musí přepláchnout, skla na obrazech umejt, kdejaká pavučinka musí dolů.
Podlahy musí Barča dvakrát vydrhnout, a&#160;potom je navoskujeme. Vidíš, co
nás čeká. Peřiny se povléknou den před veselkou&#160;– všechno musí vypadat jak
na oltáři. Nejen Barča, ale taky my dvě musíme sebou mrsknout!“</p>

<p class="e-bookprozatext">„Nač sis tohle všechno vzpomněla, mami!“ řekla Albínka
nevrle.</p>

<p class="e-bookprozatext">„To věřím, holka, to ty bys nebyla.“</p>

<p class="e-bookprozatext">A&#160;ztišivši poněkud hlas, dodala panička:</p>

<p class="e-bookprozatext">„A&#160;což Saloupek? Na to ty nemyslíš, pravda-li? Až
to všechno uvidí, až mu ta sláva v&#160;uších zašumí, až se podívá na Nanynku a&#160;jejího
Nováka, přejde ho zrak a&#160;sluch, popadne ho ženidlo a&#160;rozhodne se.
Tak, tak, milá holka, cožpak ty tomu rozumíš! Proto máš mě!“</p>

<p class="e-bookprozatext">Však Albínka dobře chápala, a&#160;jestliže tak trochu
vzdorovala a&#160;trochu se ostýchala, bylo všechno jen líčeno. Jinak sama byla
nedočkavá, zvláště když jí Nanynka hodila do trní groš<a href="../Text/vdavky_nanynky_kulichovy_I_042.html#_ftn61" title="" class="pcalibre1 pcalibre" id="_ftnref61"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[61]</span></span></span></span></a>.</p>

<p class="e-bookprozatext">Paní Knedlhansová však měla ještě jednu starost. O&#160;veselce
Nanynčině měla zazářiti nejen její domácnost, ale mělo se i&#160;zjeviti, co jí
dodá obřadného lesku. A&#160;tu myslila na pana Dundra, poručníka svých dcer&#160;–
vlastně teď už jediné Albínky. Číhala jenom na příležitost, jak ho na jeviště
vyvésti.</p>

<p class="e-bookprozatext">Aby se paní Knedlhansové taková příležitost nenaskytla!</p>

<p class="e-bookprozatext">Bývala teď přes tu chvíli v&#160;příbytku
domovníkových, aby se o&#160;všemožném dorozuměla, a&#160;tu jednoho dne matka
Kulichová starostlivě prohodila:</p>

<p class="e-bookprozatext">„Nevěřili by, milostpaní, že nevím, kde mi hlava sedí.
Čím je to blíž, zrovna ouzkosti na mě jdou.“</p>

<p class="e-bookprozatext">„No, z&#160;čehopak?“</p>

<p class="e-bookprozatext">„Ze všeho, milostpaní. Je toho mnoho k&#160;pojednání,
ani člověk na všechno nepomyslí, a&#160;teprv poslední den se to ukáže. To je
rozdíl, když jsme se brali my s&#160;Kulichem&#160;– a&#160;tuhle Nanynka s&#160;panem
Novákem. Mě starej jako dyž ukradne&#160;– sotva v&#160;domě kdo věděl. Když
jsem sloužila u&#160;pana rady a&#160;slečna se tam vdávala, měli na to zvlášť
jednoho pána, a&#160;ten byl přes celou svarbu jako jenerál. A&#160;byl veretábl
od vojanských, nějaký bratranec paní radové, major na penzi&#160;– a&#160;ten
velel, kdo s&#160;kým do páru, kdo do kterého kočáru, kdo kam ke stolu sednout,
a&#160;tak porozličnu. Ovšem, to byla svatba od radů&#160;– a&#160;kdepak my
tuhle, chudí domovníci! No máme tátu, ale ten je na to krátký. A&#160;pak taky&#160;–
že to musím říct&#160;– nemá tu vejřečnost a&#160;výchovu na takovou slávu…“</p>

<p class="e-bookprozatext">Paní Knedlhansová se tvářila, jako by přemýšlela, ale
dávno věděla, co chce. A&#160;když tedy přemyslila, dotkla se ukazováčkem čela
a&#160;řekla:</p>

<p class="e-bookprozatext">„V&#160;tom bych věděla rady, paní Kulichová, nesejde-li
vám na jednom hostu. Můj ty Bože, na to by pan Dundr byl jako stvořený.“</p>

<p class="e-bookprozatext">„Prosím, který pan Dundr, s&#160;dovolením?“</p>

<p class="e-bookprozatext">„Ale Božínku, <b class="calibre17"><i class="calibre4">náš</i></b> pan Dundr, Albínčin
pan poručník.“</p>

<p class="e-bookprozatext">A&#160;to tedy byla chvíle, kdy se s&#160;ním
vytasila.</p>

<p class="e-bookprozatext">Rozumělo se arci samo sebou, že Albínka jako nezletilé
dítě musí míti poručníka, jak zákon ukládá. Zákonodárci, kteří kdysi takovéhoto
pomocníka ovdovělým ženám a&#160;na ochranu dětí stanovili, měli na mysli děti
všechny a&#160;vdovy všechny a&#160;nepomýšleli na vzácné výjimky, na matky
rázu paní Knedlhansové. Paní Knedlhansová jakživa by nebyla potřebovala žádného
poručníka, nebo jestli kdo uměl býti poručníkem, byla sama takovou svrchovanou
instancí a&#160;byla by dovedla býti poručníkem nebo poručnicí třeba v&#160;desíti
rodinách jiných. Ale jak známo, zákon zná jen poručníky pohlaví mužského, a&#160;nikoli
ženského, v&#160;čemž je beze vší pochyby veliké nedopatření.</p>

<p class="e-bookprozatext">Měla tedy Albínka poručníka, jak zákon ukládá, ale
tento poručník, jakýsi vzdálený příbuzný nebožtíka „pána“ Knedlhanse, pan
Chrysostomus Dundr, byl pouhou příkrasou. A&#160;byl pro všechno okolí paní
Knedlhasové osobou téměř mytickou neboli báječnou. Jenom nejstarší nájemníci
upamatovávali se, že kdysi po smrti pana Knedlhanse a&#160;po jeho pohřbu
objevil se nějaký pán, tehdy ještě chlapík jak ženich, kterého neutěšitelná
vdova nazývala střídavě panem strýčinkem a&#160;panem poručníkem. Ale nejstarší
nájemníci ponenáhlu se vystěhovávali na Volšany, novým pak a&#160;novějším
zůstával pan Dundr zjevem neviditelným. Po několikeré návštěvě u&#160;vdovy a&#160;sirotků
neukázal se již v&#160;domě a&#160;žil hlavně jen v&#160;ústním podání paní
Knedlhansové, kteráž jeho neviditelnost vysvětlovala přílišným zaměstnáním
úředním a&#160;vzdáleným bytem. Úřad jeho byl někde na Malé Straně a&#160;domácí
jeho krb stál až někde na Pohořelci.</p>

<p class="e-bookprozatext">Arciť se vyskytla jednoho dne pověst, která jeho trpné
toliko poručnictví a&#160;nápadnou zdrženlivost a&#160;neviditelnost
vysvětlovala jiným způsobem. Totiž tak, že pan Dundr proto se vyhýbal domácnosti
paní Knedlhansové, že v&#160;ní bylo ukládáno o&#160;jeho osobní svobodu a&#160;nezávislost.
Neboť když paní Knedlhansová ovdověla, a&#160;ještě než smutek přechodila,
naznačila prý panu strýčinkovi zcela srozumitelně, že by se nerozpakovala vdáti
se poznovu, a&#160;prý by bylo nejlépe, kdyby zůstala v&#160;rodině, čímž
narážela na příbuzenství páně Dundrovo s&#160;nebožtíkem „pánem“.</p>

<p class="e-bookprozatext">Nikdy nikým nebylo zjištěno, proč pan Dundr nezabral.
Toliko doktor Melhuba… Ano, dlužno poznamenati, že původcem pověsti svrchu
zmíněné byl doktor Melhuba, doktor totiž, kterému na doktorát nedostávalo se
jenom čtvera rigoróz a&#160;který tedy byl doktorem titulárním, ale přece v&#160;celém
domě uznávaným. Tento doktor Melhuba bydlel kdysi jistý čas u&#160;paní
Vovískové a&#160;měl dost příležitosti, aby nahlédl v&#160;taje rodiny
Knedlhansových. A&#160;tedy tento doktor Melhuba, jenž o&#160;sobě tvrdil, že
koná povinnou soudní praxi, v&#160;pravdě však byl pomocným písařem právě u&#160;soudu,
který taky byl vrchnoporučenským, vynesl najevo, že se pan Dundr oddálil, když
seznal, že po nebožtíku Knedlhansovi krom paničky a&#160;dcerek nezbylo žádné
jiné dědictví.</p>

<p class="e-bookprozatext">Byl to snad jen špatný vtip Melhubův, neboť tento
nájemník paní Vovískové prokazoval svému jménu všechnu čest a&#160;byl huba jedovatá.
Nepřestal však ani na tom, nýbrž vypustil na vítr echo, že pan Dundr jednoho
dne přišel k&#160;panu radovi řečeného poručenského soudu a&#160;pro všechno na
světě prosil, aby byl poručnictví zbaven, aby ho vdovička neoplétala.</p>

<p class="e-bookprozatext">Nevyplatilo se to doktoru Melhubovi. Jeho neslušné
výroky donesly se k&#160;uchu paní Knedlhansové, a&#160;sousedka Vovísková
přišla o&#160;dobrého podnájemníka, Melhuba musil z&#160;domu. Tolik oučinku
paní Knedlhansová na domácího měla&#160;– poznal to zas o&#160;léta později
taky jiný podnájemník z&#160;domu, malíř Holandr, kterýž v&#160;zlopověstné
prostopášnosti odvážil se tak daleko, že na zeď v&#160;průjezdě namaloval
karikaturu paní Knedlhansové.</p>

<p class="e-bookprozatext">Na doktora Melhubu dávno se zapomnělo, mládež v&#160;domě
vůbec ho nepamatovala, staří dávno měli co mluvit o&#160;jiném. Ale pokud pana
poručníka Dundra se týkalo: jestliže kdo o&#160;jeho skutečnosti pochyboval,
teď se měl poučiti, že jeho postava není žádnou báchorkou, že žije.</p>

<p class="e-bookprozatext">Matka Kulichová s&#160;radostí uvítala návrh paní
Knedlhansové a&#160;panička řekla:</p>

<p class="e-bookprozatext">„Má on sice práce hodně mnoho, spočívá na něm těžký
ouřad&#160;– někdy se ani nevyspí&#160;–, ale mně k&#160;vůli to udělá, doufám.
A&#160;bude-li svolný, paní Kulichová&#160;– lepšího aranžéra byste v&#160;celé
Praze nenašli. A&#160;má známostí v&#160;ouřadech, že to ani panu Novákovi
nebude na škodu. Člověk nikdy neví, koho někdy může potřebovat.“</p>

<p class="e-bookprozatext">Tomu nejen v&#160;duchu, ale docela nahlas přisvědčila
taky matka Kulichová, a&#160;večer oznamovala radostně tátovi, koho paní
Knedlhansová na svatbu přijedná. Rozhovořili se o&#160;něm, a&#160;jak slovo dá
slovo a&#160;paměť jednoho přispěje paměti druhého, dohodli se manželé Kulichovi
konečně, že již pana Dundra kdysi viděli, ale je tomu tak dávno, že by ho sotva
na ulici poznali. Však ho uvidí.</p>

</div>
</body>
</html>