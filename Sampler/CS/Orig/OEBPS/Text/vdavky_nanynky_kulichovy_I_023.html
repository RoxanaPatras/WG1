<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">16. Před výslechem</h2>

<p class="e-bookprozatext">Otec Kulich řekl důrazně, že doprovodí „vašnostu“ na
kraj Karlova náměstí, a&#160;to taky učinil. Teď stanul pod novoměstskou věží,
rozkročil se, jako by chtěl do dlažby vrůsti, a&#160;řekl:</p>

<p class="e-bookprozatext">„Až pocuď, vašnosto. Vy dolů, a&#160;my nahoru
nazpátek. Táhne na desátou, bude potřeba zamknout vrata. A&#160;já mám u&#160;Čejků
rozdělanou labetu.“</p>

<p class="e-bookprozatext">Matka Kulichová stiskla rámě manželovo a&#160;škubla
jím.</p>

<p class="e-bookprozatext">Otec Kulich nedbal tohoto napomenutí a&#160;pokračoval:</p>

<p class="e-bookprozatext">„Doprovodili jsme vás na půl cesty, teď už domů
trefíte. A&#160;až zas vám jednou bude dlouhá neděle, ponavštivte nás, aby se
Nandě nestejskalo.“</p>

<p class="e-bookprozatext">Druhé škubnutí mělo tátu upozorniti, aby nebyl
prostořeký, nemluvil nad potřebu.</p>

<p class="e-bookprozatext">Teď Kulich vyprostil rámě z&#160;výstražných prstů
manželčiných, které je jako svěrák obmykaly, a&#160;řekl:</p>

<p class="e-bookprozatext">„Musíš-li něčím cloumat, mámo, tamhle je kandelábr.
Však on mně vašnosta rozumí, a&#160;když ho nezvete vy, musím ho pozvat já jako
hlava rodiny. A&#160;počítám, že vašnosta přijde rád.“</p>

<p class="e-bookprozatext">Matka Kulichová byla by muže nejraději křísla, ale
zaťala rty, mlčela. Znala Kulicha a&#160;viděla, že má chvíli, kdy s&#160;ním
není pořízení.</p>

<p class="e-bookprozatext">Jindřich Novák sklonil hlavu, že mu stříška klobouku
zastínila tvář, podal rodičům ruku a&#160;něžně se rozloučil s&#160;Nanynkou.</p>

<p class="e-bookprozatext">„Hubičku si taky můžete dát,“ povídal otec Kulich, „když
jsme my při tom. A&#160;když při tom nejsme, beztoho se neptáte.“</p>

<p class="e-bookprozatext">Ale teď matka Kulichová rýpla starého zezadu do žeber.</p>

<p class="e-bookprozatext">Jindřich Novák pobídnutí Kulichová neuposlechl, aby
Nanynku v&#160;rozpaky neuváděl. Jen jí dvorně ruku políbil, stiskl&#160;–
vroucně stiskl, a&#160;dal se níže ulicí Vodičkovou.</p>

<p class="e-bookprozatext">Dopálená matka obrátila se na podpatku a&#160;kráčela
vzhůru, odvádějíc Nanynku.</p>

<p class="e-bookprozatext">Kulich díval se za ženou s&#160;ústy otevřenými,
rozběhl se za ní a&#160;volal:</p>

<p class="e-bookprozatext">„Volnou, volnou, mámo! Zatáhni kola! Jde to do vrchu,
neužeň mě! Dům nám nespadne, a&#160;spadne-li, bude líp, když zůstaneme venku.“</p>

<p class="e-bookprozatext">Teď jich došel, připojil se k&#160;ženě.</p>

<p class="e-bookprozatext">„Ty jsi starý žvejkola!“ zavrčela Kuliška hněvivě.</p>

<p class="e-bookprozatext">„To bys nebyla první ženská, která to mužovi říká,“
odpovídal rozmarně Kulich, „a která se taky domejšlí, že má pravdu. Ale dlouhé
vlasy, krátký rozum! Takový mladík se musí povzbudit. Žádné drahoty! V&#160;tom
je dycky ženská přetvářka. Mám pravdu, Nando?“</p>

<p class="e-bookprozatext">„No ano, tatínku,“ odpovídala Nanynka co
nejzdrželivěji ve snaze, aby zabránila nějakému zlozvuku mezi rodiči po večeru
tak milém. „Ale takhle po lopatě&#160;–&#160;–“</p>

<p class="e-bookprozatext">„A&#160;snad po lžičkách, co? Buď ráda, že tu někdo
rozumné slovo promluví. Počítám, že tenhle ženich se neutrhne. A&#160;tedy jaké
drahoty.“</p>

<p class="e-bookprozatext">Nanynka raděj mlčela a&#160;mlčela taky matka, ač jí
ústy škubalo. Nemyslila na nic než na spořitelní knížku s&#160;dvanácti
stovkami, s&#160;níž se táta po večeři byl vytasil. Začala by se svým výslechem
nejraději hned, ale dobře cítila, že to svojí nevrlostí k&#160;mužovi pokazila
a&#160;že není vhodná chvíle důvěrnosti, aby na něm vymáhala vysvětlení. Až
doma tedy.</p>

<p class="e-bookprozatext">Kráčeli mlčky, každý se obíraje vlastními myšlenkami,
a&#160;nejdále v&#160;nich zalétala Nanynka. Má ji rád otec, má ji ráda matka,
to dobře ví. Ale tyto dvě staré hlavy a&#160;všechno, co se v&#160;nich děje,
vytváří a&#160;výrazu dochází, je zcela jiný svět než její a&#160;než&#160;–
Jindřichův. Je to nějaký starý svět, jemuž buď nerozumí ona, nebo který
nerozumí jí. Dobře to myslí otec, ale nedovede se vyjádřiti. Jeho myšlenkový
život strnul a&#160;zaschl v&#160;tom omezeném nádvoří a&#160;v&#160;krčmě u&#160;Čejků.</p>

<p class="e-bookprozatext">Tam nejpodřízenější postavení, služba a&#160;nejmalichernější
zájmy, a&#160;tu zas okolí stejných drobných živočichů, kteří co den přemílají
totéž a&#160;nevidí do širokého proudu života, nemají vyšších vznětů, žádných
dalších snah, žádných cílů, neboť jsou dávno se vším hotovi a&#160;žijí jen ze
včerejška a&#160;předvčerejška jako přežívavci.<a href="../Text/vdavky_nanynky_kulichovy_I_042.html#_ftn28" title="" class="pcalibre1 pcalibre" id="_ftnref28"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[28]</span></span></span></span></a>&#160;–
Maminka dobrá, dobrá&#160;– pravda&#160;–, ale taky její obzor je jako zazděný,
duše nikam nemůže. Dnes poprvé Nanynka, když srovnávala, jak mluvil Jindřich a&#160;jak
mluvili její rodiče, seznávala, kterak se dvojí ten svět odlišuje. A&#160;dnes
poprvé, právě teď, na této cestě k&#160;domovu, zalomcovalo jí palčivé přání,
aby již byla z&#160;domova otcovského, ze všeho toho tíživého života
posavadního a&#160;započala kdesi jinde po boku svého Jindřicha život nový,
vlastní, ze všech počátků, ze základů, jež položí Jindřich. Skoro ji trýznilo
pomyšlení, že se musí navrátiti v&#160;to neutěšené okolí a&#160;žíti v&#160;něm
ještě kdo ví jak dlouho. Nebýti dlouholeté kázně a&#160;zvyku, ale hlavně
kázně, nejraději by se rozběhla za Jindřichem, přimkla by se k&#160;němu a&#160;vykřikla
by: Jindro, vezmi mě s&#160;sebou, k&#160;sobě, domů, pod svůj krov!</p>

<p class="e-bookprozatext">Jen&#160;– jen&#160;– zdali by taky Jindra chtěl a&#160;mohl?
Neboť taky jej poutá jistá kázeň a&#160;povinnosti, ohledy nepřekonatelné. Toho
si byla vědoma. A&#160;tak vše, co ji dnes rozechvívalo od chvíle, kdy Jindřich
překročil práh rodičů, vyzrálo v&#160;ní v&#160;jediný veliký, hlasitý výkřik
rozkolísané duše: Jindro, odveď mě z&#160;domova!&#160;–</p>

<p class="e-bookprozatext">Trojice Kulichových prošla ulicí Žitnou, propletla se
několika ulicemi jinými, a&#160;tu došla ke starému domu, v&#160;němž se tajilo
tolik životů drobných, malicherných, zápolících a&#160;odumírajících, den ode
dne, rok od roků, po celá desítiletí, po století. Tolik událostí nepatrných i&#160;zas
pro jednotlivce ohromných, směšných i&#160;slzavých, fraškovných i&#160;tragických.
Teď se ukládal ke spaní. Jen v&#160;několika oknech ještě svítili mdlým, žlutavým
světlem petrolejek, neboť ten dům neměl posud plynu. Kalná to byla světla.
Chvílemi je zatemnil nějaký stín osob svlékajících se, a&#160;tu se zdálo, jako
by okna ospalostí mhourala.</p>

<p class="e-bookprozatext">Kulich stanul.</p>

<p class="e-bookprozatext">„Tak jděte, holky,“ povídal, „jděte na kutě.“</p>

<p class="e-bookprozatext">„A&#160;co ty?“ vyhrkla Kuliška.</p>

<p class="e-bookprozatext">„Povídal jsem, že mám u&#160;Čejků rozdělanou labetu,
a&#160;půjdu pro ni. Čekají mě tam.“</p>

<p class="e-bookprozatext">„Domů pojď!“ vyhrkla matka.</p>

<p class="e-bookprozatext">„To si budeš muset pořídit nějakého Amidora, aby sis
na něj takhle houkla, mámo,“ hovořil Kulich rozmarně, „a to víš, když dám slovo&#160;–&#160;–“</p>

<p class="e-bookprozatext">„Pojďte, maminko,“ zašeptala Nanynka a&#160;zatahala
matku za salup<a href="../Text/vdavky_nanynky_kulichovy_I_042.html#_ftn29" title="" class="pcalibre1 pcalibre" id="_ftnref29"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[29]</span></span></span></span></a>.
„Vždyť tatínek přijde.“</p>

<p class="e-bookprozatext">Jen po dnešku žádnou mrzutost, skoro se modlila
Nanynka. Jen žádný křiklavý výjev, žádný spor. Ať skončí v&#160;míru tento den,
posvěcený první návštěvou Jindřichovou!</p>

<p class="e-bookprozatext">Zdálo se, že matka chápe, dceři rozumí. Neboť pojednou
řekla zvukem zcela jiným:</p>

<p class="e-bookprozatext">„No tak, starý, ale prosím tě, nezdržuj se tam dlouho.
Taky je ti potřeba vyspat se. Jdi tedy&#160;– a&#160;vrať se brzy.“</p>

<p class="e-bookprozatext">„No, to je moudrá řeč, mámo, vidíš. Teď bych ti to
uďál k&#160;vůli, ale když jsem slíbil&#160;–&#160;–“</p>

<p class="e-bookprozatext">Ženštiny vešly do průjezdu, otec Kulich mířil za roh.&#160;–</p>

<p class="e-bookprozatext">Když matka Kulichová vešla do nízkého a&#160;těsného příbytku,
naplněného posud vůněmi svačiny a&#160;večeře, rychle rozžehla lampu ve
světnici a&#160;ještě oblečená chvátala ke kufru pod komínem, popadla za
železný knoflík, aby zdvihla víko a&#160;podívala se na tajemnou tu knížku
spořitelní. Ale kufr byl zamčen. Táta Kulich byl opatrný člověk, dovedl šetřiti
svého tajemství a&#160;měl klíč od kufru u&#160;sebe.</p>

<p class="e-bookprozatext">Nanynka odstrojovala se a&#160;ukládala svátečný oděv
do skříně ve světnici. Pozorovala počínání matčino, ale dlouho mlčela. Konečně
však, vidouc, kterak matka víc a&#160;více se rozčiluje, sepjala ruce a&#160;žadonila:</p>

<p class="e-bookprozatext">„Maminko, prosím vás, nedoléhejte na tatínka.
Nevydrážděte ho. Vždyť je to tu, a&#160;když to uchoval podnes, neztratí se to.
Měla jsem dnes takovou šťastnou chvíli&#160;–&#160;–“</p>

<p class="e-bookprozatext">Již se jí hlas rozechvěl a&#160;z&#160;očí vyhrkly jí slzy.</p>

<p class="e-bookprozatext">Pláč Nanynčin vždycky matku krotil.</p>

<p class="e-bookprozatext">„Neplač, holka! Vždyť já nic netento. Jen jsem se
dívala, zdali tatík dobře zamkl&#160;– když jsme byli všichni z&#160;domu.
Ničemu člověk nesmí věřit. No, a&#160;zamčeno je. K&#160;čemu tedy&#160;–&#160;–“</p>

<p class="e-bookprozatext">Ale místo utišení sedla Nanynka na starou pohovku, opřela
lokty o&#160;stůl, hlavu o&#160;dlaně, a&#160;rozeštkala se:</p>

<p class="e-bookprozatext">„Maminko, maminko&#160;– já měla dnes tak šťastný den
a&#160;teď je mně tak ouzko&#160;– k&#160;umření&#160;–&#160;–“</p>

<p class="e-bookprozatext">„Kdopak by umíral, Nanynko, teď, když máš všechno v&#160;nejlepším&#160;–
když pan Novák&#160;–“</p>

<p class="e-bookprozatext">„Ach, Jindro, Jindro!“ vyvzlykla Nanynka, přitiskla
obě ruce na tvář, a&#160;skrze prsty protékaly jí slzy.&#160;–&#160;–</p>

<p class="e-bookprozatext">Otec Kulich vrátil se nad očekávání brzy. Nanynka již
ležela ve světnici, matka Kulichová v&#160;kuchyňce, aby nepřeslechla zvonek a&#160;neměla
daleko ke dveřím. Bylo k&#160;jedenácté, když zaduněla domovní vrata&#160;–
Kulich měl svůj domovní klíč&#160;–, zadusaly kroky průjezdem a&#160;zašáraly
po dvoře. Kuliška vyskočila, aby odsouvla závorku na dveřích. Ještě nespala.</p>

<p class="e-bookprozatext">„To jsi tu brzy, Kulichu,“ řekla mírně.</p>

<p class="e-bookprozatext">„Jsem,“ potvrdil Kulich. „Zatracení taškáři! Rozebrali
labetu beze mne a&#160;seschli se domů. Tak jsem vypil sklo&#160;– a&#160;tady
jsem. Ty maškary tam uvázly&#160;– já to věděl&#160;– a&#160;dělají tam
kriminální tartas<a href="../Text/vdavky_nanynky_kulichovy_I_042.html#_ftn30" title="" class="pcalibre1 pcalibre" id="_ftnref30"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[30]</span></span></span></span></a>.
Už na ně volali jednu patrolu.&#160;– Sebral jsem se. Nechtěl jsem se do ničeho
dostat. Všichni se nalili, Bryndala by málem byli vyhodili. Šak tam jednomu
udrobil za ucho, že ještě teď hledá hlavu pod stolem. Povídám si: Bartoloměji,
zůstaneš-li zde, šlápneš do toho taky, a&#160;čert ví, jak to dopadne.
Takovéhle zábavy už pro mě nejsou. Tedy jsem šel.“</p>

<p class="e-bookprozatext">„Tos dobře udělal, Bartoloměji,“ schvalovala Kuliška. „Je
z&#160;toho strach.“</p>

<p class="e-bookprozatext">„I&#160;strach jsem neměl, holka, to mě znáš. A&#160;po
čertech mě svrběly dlaně. Ale myslil jsem si: před hodinou jsi jim tu předváděl
ženicha, a&#160;teď aby ses dostal do maléru? To ne, musíš pamatovat na žábu,
aby neměla ostudu.“</p>

<p class="e-bookprozatext">„Tos měl rozum, starej.“</p>

<p class="e-bookprozatext">„Čerta rozum! Trému jsem z&#160;toho měl. Šak mě
Bryndal nechtěl pustit, aby v&#160;pádu, by se stalo, měl sukurz<a href="../Text/vdavky_nanynky_kulichovy_I_042.html#_ftn31" title="" class="pcalibre1 pcalibre" id="_ftnref31"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[31]</span></span></span></span></a>,
ale já mu povídám: máte tady kapelníka, ten to všechno vyhází, až bude potřeba.
Nebo Padevět, víš, ten by v&#160;ráži dovedl hodit fortepiáno na hlavu. Ale
když jsem odcházel, vedli tam právě druhou patrolu&#160;– ta v&#160;tom udělá
pořádek. To jsem byl rád, že jsem venku.“</p>

<p class="e-bookprozatext">„Bartoloměji,“ volala matka ze svého lůžka.</p>

<p class="e-bookprozatext">„Copak?“</p>

<p class="e-bookprozatext">„Pojď sem.“</p>

<p class="e-bookprozatext">„Copak chceš?“</p>

<p class="e-bookprozatext">„Dej mi hubičku!“</p>

<p class="e-bookprozatext">„Pro boha tě prosím!“</p>

<p class="e-bookprozatext">„Že ses tak moudře zachoval.“</p>

<p class="e-bookprozatext">„Hrome, najednou! Ty seš ňák naměkko, mámo!“</p>

<p class="e-bookprozatext">„Jsem, táto. A&#160;celej večír. Pojď, tuhle si sedni
a&#160;povíš mně&#160;–&#160;–“</p>

<p class="e-bookprozatext">„Aha!“</p>

<p class="e-bookprozatext">„– povíš mě, jak je to s&#160;těma dvanácti stovkama.“</p>

<p class="e-bookprozatext">„Ahá!“ zvolal Kulich vítězně. „Z&#160;té tvé chuti na
hubičku hned mi čouhalo čertovo kopyto. Tak tohle to je!&#160;– No počkej,
stará! Nejdříve se odstrojím, a&#160;potom tedy ti budu povídat pohádku.“</p>

<p class="e-bookprozatext">Kulich šmátral na pecince po sirkách, dvakrát se
dostal do nějakých kastrolů, dvakrát něco shodil, ale Kuliška neříkala slova.</p>

<p class="e-bookprozatext">„Jen abych si nezadřel struhadlo za nehet,“ chrochtal
Kulich. Ale tu již měl sirky, škrtl, cvakl cylindrem. Knot chytal pomalu a&#160;prskal
přitom na všechny strany, jako by nevrle huboval: Taky jste mě mohli nechat
spát, když je noc!</p>

<p class="e-bookprozatext">Konečně se lampička rozhořela a&#160;dívala se kolem
dokola jak vyjevená.</p>

</div>
</body>
</html>