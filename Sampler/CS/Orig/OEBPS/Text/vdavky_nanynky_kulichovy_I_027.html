<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">20. Nanynka
nevěstou</h2>

<p class="e-booktirazacitacetext">Když Novák o&#160;nějakou
půlhodinu později přivedl Nanynku z&#160;procházky a&#160;chvíli ještě poseděl,
nezmínila se opatrná matka Kulichová slovem o&#160;návštěvě paní Knedlhansové.
Ale když odešel, nedalo jí, aby nepověděla dceři, co od paničky slyšela.</p>

<p class="e-bookprozatext">Nanynka sevřela rty. Bylo zřejmo, že jí vzácné
účastenství druhého patra je proti srsti.</p>

<p class="e-bookprozatext">„Předvídala jsem něco takového,“ řekla nevrle. „Potkávala
jsem paní Knedlhansovou v&#160;posledních dnech nápadně často, nebo jsem ji
aspoň zahlédla. Připadalo mi, jako by mě stopovala. Kdyby si raděj hlídala Albínku.“</p>

<p class="e-bookprozatext">Matka pohlédla na dceru.</p>

<p class="e-bookprozatext">„Copak ty víš o&#160;Albínce?“</p>

<p class="e-bookprozatext">„No, nic zlého. Ale má-li někdo dceru, ať se stará o&#160;tu,
a&#160;nechá jiné na pokoji.“</p>

<p class="e-bookprozatext">Již matku Kulichovou zamrzelo, že Nanynce o&#160;návštěvě
pověděla. Taky mohla mlčeti. Aby zaplašila nevlídný dojem svého sdělení, řekla
varovně:</p>

<p class="e-bookprozatext">„Jen prosím tě, Nanynko, nijak se neprořekni. Taky mi to
dvakrát milé nebylo, to mi věř, ale je o&#160;pokoj v&#160;domě. Je to předně
stará partaj, a&#160;pak nevíme, co by nám někdy ještě mohla prokázat.“</p>

<p class="e-bookprozatext">„Prosím vás, maminko, copak?“</p>

<p class="e-bookprozatext">„A&#160;když ne prokázat, holka, tedy uškodit. Ostatně
jsi u&#160;nich už ledacos užila. Zachovej si dobrou vůli.&#160;– Co jsem ti
pověděla, řekla jsem jen, abys nebyla jako slepá, kdyby tě sama zastavila. Abys
hloupě nevypadala.“</p>

<p class="e-bookprozatext">Matka Kulichová byla takto rozšafná osoba. A&#160;dost
brzy se objevilo, že dceři dobře radila.</p>

<p class="e-bookprozatext">Po té neděli byla paní Knedlhansová skoro stále na
nohou. Aspoň ji matka Kulichová několikrát postřehla na výpravě z&#160;domu, a&#160;dvakrát
byla paní Knedlhansová dokonce v&#160;plné parádě, a&#160;to ve všední den. Což
něco znamenalo.</p>

<p class="e-bookprozatext">A&#160;ještě než vypršel týden, právě v&#160;sobotu
před polednem, kdy bývala Kuliška zcela jistě sama doma, zatemnily se skleněné
dveře kuchyňky. Stanula před nimi paní Knedlhansová, důrazně zaklepala.</p>

<p class="e-bookprozatext">„I&#160;Božínku drahý,“ obrátila se Kuliška od plotny
a&#160;třela ruce o&#160;zástěru, „milostpaní!&#160;– Rukulíbám!&#160;– A&#160;prosím
za odpuštění, že takový neúklid&#160;– spěchám s&#160;obědem&#160;– a&#160;sobota
je&#160;– mytí a&#160;drhnutí&#160;–&#160;–“</p>

<p class="e-bookprozatext">„Jako všude, jako všude,“ hovořila panička shovívavě. „Však
u&#160;nás taky.&#160;– A&#160;kdybych nebyla musela do města, rámotila bych nahoře
s&#160;Barčou taky. No, je tam Albínka. Ale odpoledne se do toho dám i&#160;já.
Jdu jenom na slovo, abych paní Kulichové zvěstovala potěšitelnou zprávu.“</p>

<p class="e-bookprozatext">Kuliška vyvalila oči. Z&#160;té strany nečekala
pranic. Co zas paní Knedlhansová&#160;–?</p>

<p class="e-bookprozatext">Paničce neuniklo překvapení matky Kulichové. Lahodilo
jí a&#160;chtěla si na něm hodně polabužiti. Proto hovořila hodně ze široka:</p>

<p class="e-bookprozatext">„Vůbec mi to nemějte za zlé, paní Kulichová. Nerada
strkám do něčeho nos, neřkuli prsty, do čeho ti jako nic není. To mě znáte, to
je moje svaté pravidlo, odjakživa, paní Kulichová. A&#160;kdyby si každý tak
hleděl svého a&#160;jenom svého jako já&#160;– můj Bože, to by bylo dobře na
světě. Ale jsem matka (řekla velmi důrazně), a&#160;vy jste taky matka. A&#160;kdyby
matka pro matku neměla citu&#160;– jakpak by to vypadalo! Ví-li někdo, jaké
jsou s&#160;dětmi trampoty, vím to já. Nebo tři dcery, milá paní Kulichová, to
není žádná maličkost. Takřka z&#160;vajíčka jsem je vyseděla, jako kvočna, a&#160;daly
starostí dost&#160;– ani nemusím povídat. No, vyvedly se mi, dvě už jsou
zaopatřeny, chvála Pánubohu, a&#160;taky Albínka bude, dá Pánbůh. A&#160;kdyby
vstal nebožtík pán, mohla bych mu složit svědomitý počet z&#160;dětí, a&#160;kdyby
se na ně podíval, řekl by mi jistě: No, manželko milá, měla ses co ohánět. A&#160;to
mi dosvědčí každý, viďte, paní Kulichová?“</p>

<p class="e-bookprozatext">Něco se na plotně škvařilo. Matka Kulichová se
otočila, zamíchala tím, přilila z&#160;velikého ucháče trochu vřelé vody, aby
se nic nepřipálilo, a&#160;zas hleděla na hosta.</p>

<p class="e-bookprozatext">Panička byla ráda, že může trochu vydechnouti, a&#160;teď
pokračovala:</p>

<p class="e-bookprozatext">„A&#160;vy máte Nanynku. Já vím, že ji máte jak oko v&#160;hlavě,
je to taky děvče zdárné, a&#160;brzo z&#160;ní budete mít ještě větší radost.
Když jsem viděla, že pan učitel Novák&#160;– a&#160;všechna čest, jen samá
dobrota se o&#160;něm slyší&#160;– ,pomyslela jsem si: slovo tě nic nestojí,
můžeš-li je někde ztratit, a&#160;známosti máš u&#160;všelikých pánů. Proč by
se to mělo táhnout na dlouhé lokte, může-li se věc ukrátit? Známost je hezká
věc, paní Kulichová, ale trvá-li tuze dlouho, za nic nestojí. Ví-li to někdo,
milá paní Kulichová, vím to já. Abych tak řekla, je to jako s&#160;myší. Nechytí-li
se hned, vnadidlo v&#160;pasti okorá, zaschne, a&#160;člověk aby líčil znova.
Tak je to, věřte mně, paní Kulichová. Tak abych to řekla zkrátka. Vyptala jsem
se na pana Nováka, a&#160;když mi o&#160;něm bylo řečeno jen co dobrého,
povídám si: Angelino, půjdeš k&#160;inštanci!“</p>

<p class="e-bookprozatext">Na inštanci paní Knedlhansová položila důraz, jako by z&#160;vysoka
dosedla.</p>

<p class="e-bookprozatext">„Půjdeš k&#160;inštanci, povídám si. A&#160;když já si
něco umíním, tedy taky vykonám, ať mě kdo posílá, nebo ne. Taková já už jsem.&#160;–
A&#160;tak jsem byla nejdřív u&#160;pana ředitele, potom u&#160;pana inšpektora,
potom u&#160;pana půlmistra. A&#160;kdyby bylo zapotřebí, paní Kulichová, šla
bych třeba k&#160;panu místodržiteli. Ještě se nestalo, milá paní, aby mě v&#160;presidiálu
někdo zadržel&#160;– já každého fortnýře do půlkola obejdu. Na koho já se
takhle podívám (paní Knedlhansová hodila hlavou přes rameno), jde radš o&#160;kousek
cesty dál. Přede mnou, milá paní Kulichová, nejsou žádné dveře zavřeny, a&#160;jsou-li,
otevrou se, když zaklepám já. Mně ještě dal každý audienci, kde jsem o&#160;ni
žádala, a&#160;každý je rád, když ji se mnou má vyřízenu. Nikdo si nežádá,
abych přišla podruhé, protože vím, co mohu chtít. A&#160;tak abych vás potěšila,
paní Kulichová: Nanynčin znejmilejší, pan Novák, má nejlepší čáku na avanž,<a href="../Text/vdavky_nanynky_kulichovy_I_042.html#_ftn42" title="" class="pcalibre1 pcalibre" id="_ftnref42"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[42]</span></span></span></span></a>
a&#160;to v&#160;nejkratší době. Defenetýva takřka v&#160;kapse, paní
Kulichová, a&#160;jak má defenetývu,<a href="../Text/vdavky_nanynky_kulichovy_I_042.html#_ftn43" title="" class="pcalibre1 pcalibre" id="_ftnref43"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[43]</span></span></span></span></a>
může se ženit, už ho nikdo nevypáčí. Pravda, snad přijde trochu daleko, až na
Hradčany, kde se něco uprázdnilo, ale všeho do času. Z&#160;kopečka zas může
pak pomalu dolů. Za hlavní jsem považovala, aby Nanynka byla brzo radostnou
nevěstou, a&#160;to jsem uskutečnila. Často mně a&#160;dceři Albínce způsobila
příjemnost, s&#160;radostí jsem se odsloužila. A&#160;teď vás tu opatruj
Pánbůh, paní Kulichová.“</p>

<p class="e-bookprozatext">Panička velkomyslně podala ruku matce Kulichové, která
byla úžasem a&#160;překvapením téměř němá, a&#160;natočila se přídou<a href="../Text/vdavky_nanynky_kulichovy_I_042.html#_ftn44" title="" class="pcalibre1 pcalibre" id="_ftnref44"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[44]</span></span></span></span></a>
ke dveřím, aby vyplula. Ještě však se obrátila, a&#160;kladouc ukazováček na
bradu, řekla skoro šeptem:</p>

<p class="e-bookprozatext">„Ale Nanynce zatím ani slova, paní Kulichová! A&#160;dokonce
už ne panu Novákovi! Kdyby to přece v&#160;poslední chvíli někde selhalo.
Ačkoliv soudím, že mě páni nebudou podruhé k&#160;sobě žádat.“</p>

<p class="e-bookprozatext">Teď tedy nadobro paní Knedlhansová vyplula z&#160;kuchyňky
a&#160;vážně, velebně se nesla přes dvůr ke schodům. V&#160;jejím životě sice
byly častější chvíle, kdy někomu ráda zasolila, kdo si toho po jejím
přesvědčení zasloužil. Když však v&#160;ní plnou silou propukla její povaha
protektorská, pak taky neznala únavy a&#160;zchodila všechny rozhodující „inštance“.</p>

<p class="e-bookprozatext">Na plotně sice poznovu se cosi škvařilo, ale matka Kulichová
neslyšela toho. Ještě jak vyjevena hleděla za paní Knedlhansovou, na její
podšívané atlasové paleto s&#160;králičím lemováním, na její šaty s&#160;vlečkou,
rovněž atlasové, na její vysoký klobouk s&#160;nakadeřeným pštrosím pérem.
Dříve již si byla povšimla, že má na hrdle zavěšený veliký vejčitý medailon s&#160;podobiznou
„nebožtíka pána“ Knedlhanse, jejž navlékala jen pro chvíle nejdůležitější,
nejslavnější. Památný tento šperk byl svědectvím nejvýmluvnějším, že panička
konala závažné poslání. Byl jí posvátným škapulířem, talismanem, jehož
neužívala nikdy pro pouhou šarapatku.<a href="../Text/vdavky_nanynky_kulichovy_I_042.html#_ftn45" title="" class="pcalibre1 pcalibre" id="_ftnref45"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[45]</span></span></span></span></a></p>

<p class="e-bookprozatext">Hleděla matka Kulichová, hleděla, a&#160;z&#160;úst se
jí vylinulo šeptem:</p>

<p class="e-bookprozatext">„Ta paní nelhala&#160;– a&#160;jen tedy dej Pánbůh,
aby se všechno tak splnilo!“</p>

<p class="e-bookprozatext">Co se na kastrole posud jen škvařilo, překypělo teď,
vyběhlo na rozpálenou plotnu a&#160;naplnilo kuchyňku čmoudem a&#160;mastným
zápachem.</p>

<p class="e-bookprozatext">„Zatrackaná omáčka!“ vykřikla Kuliška a&#160;letěla k&#160;plotně.&#160;–
Odtáhla kastrolek, otevřela dveře na dvůr dokořán, ale ani se příliš nezlobila.
Novina paní Knedlhansové stála jí za kousek omastku, za trochu čmoudu a&#160;tepla.</p>

<p class="e-bookprozatext">Škubalo to milé matce Kulichové oběma koutky, když
Nanynka přišla po poledni ze šití a&#160;po celou tu dobu, než zas odešla, ale
slavně se matka přemohla, ani nešpetla. Jen se obávala, není-li na ní taky
vidět, že něco ví&#160;– a&#160;něco tak velikého, potěšitelného. Zdálo se sice
Nanynce, že je maminka nějaká jiná, ale již ji tuze zaměstnávala zítřejší neděle,
kdy zas přijde Jindřich, a&#160;vlastně již dnešní večer, kdy se pro ni zastaví
v&#160;Lazarské ulici, i&#160;nevyptávala se. Kdož ví, byla-li by i&#160;pak
matka odolala.</p>

<p class="e-bookprozatext">Večer, když Nanynka chvíli již byla doma a&#160;tatík
Kulich odešel na sobotní táčky do krčmy za rohem, řekla pojednou k&#160;matce:</p>

<p class="e-bookprozatext">„Prosím vás, maminko, zítra po obědě zdržte tatínka
doma, až přijde Jindřich. Rád by vám něco pověděl, aby taky při tom byl tatínek.“</p>

<p class="e-bookprozatext">V&#160;matce Kulichové se zatajil dech.</p>

<p class="e-bookprozatext">„Něco pověděl, holka? A&#160;ty nevíš, co to je?“</p>

<p class="e-bookprozatext">„Nevím, maminko.“</p>

<p class="e-bookprozatext">„Tobě neřekl nic?“</p>

<p class="e-bookprozatext">„Docela nic.“</p>

<p class="e-bookprozatext">„To je podivná věc, dítě, že ani tobě&#160;–“</p>

<p class="e-bookprozatext">„Prý teprv zítra dopoledne zví něco určitého. Jen se
zmínil, že si ho dal zavolat pan inspektor.“</p>

<p class="e-bookprozatext">„Pan inspektor!“ vydechla matka. „To je pán nad ním?“</p>

<p class="e-bookprozatext">„A&#160;nad panem ředitelem taky, maminko.“ </p>

<p class="e-bookprozatext">Té noci matka dlouho oka nezamhouřila. </p>

<p class="e-bookprozatext">Neděle tak dlouhé matka Kulichová nepamatovala. Ale
konečně tedy Novák přišel. V&#160;černém oděvu, v&#160;černých rukavičkách, s&#160;bílou
vázankou kolem krku.</p>

<p class="e-bookprozatext">V&#160;matce Kulichové&#160;– jak se později přiznala&#160;–
hrkalo prý jak ve starých hodinách. Připadal prý jí Novák, jako by šel na
pohřeb, a&#160;taky prý se tak vážně tvářil. Ale nebylo to nic pohřebního. Naopak,
malý ten příbytek měl se naplniti velikou radostí.</p>

<p class="e-bookprozatext">„Ctěný pane otče a&#160;ctěná paní matko!“ řekl Novák
hlasem povýšeným. „Dovolte mi, abych vás požádal o&#160;ruku milované vaší dcerušky
Andulky. Co jsem očekával v&#160;neurčité budoucnosti, uskutečnilo se mimo
nadání již nyní&#160;– nebo abych správně řekl, uskuteční se. Byl jsem přeložen
na školu hradčanskou, kde jest uprázdněno místo následkem těžké nemoci, a&#160;zítra
již tam nastoupím. A&#160;kyne mi tam snad i&#160;definitivní ustanovení, tak
že mohu na ženitbu pomýšleti již před prázdninami&#160;– nejraději bych tam za
sebou uvedl Andulku, jak jen uplyne půst, brzy na jaře. Neboť i&#160;byt bude
prázden mezi kvartálem&#160;– a&#160;bytek, Aničko, že se vám srdce zasměje. Kuchyňka,
dva pokojíčky, učiněné hnízdečko pro mladou domácnost.&#160;– Svěříte mi
dcerušku, drazí páni rodiče?“</p>

<p class="e-bookprozatext">„Stakralente, to to přišlo kách!“ vyrazil otec Kulich.</p>

<p class="e-bookprozatext">„Ježíš Marjá, pane Nováku,“ současně zvolala matka, a&#160;již
se jí perlily slzy po tváři, „je to pravda?“</p>

<p class="e-bookprozatext">„A&#160;mně ani slova o&#160;tom, Jindro?“ šeptla s&#160;jemnou
výčitkou Nanynka.</p>

<p class="e-bookprozatext">„Zvěděl jsem teprve dnes dopoledne, co vám povídám,“
řekl Novák. „Toužil jsem po tom místě, ale neměl jsem valné naděje, stále se to
protahovalo. Až pojednou pan inspektor mě zavolal a&#160;řekl: budete
zastupovati kolegu na Hradčanech, a&#160;soudím, že se dolů již nevrátíte.“</p>

<p class="e-bookprozatext">„Tedy přece,“ zašeptala matka Kulichová, vzpomínajíc
včerejší návštěvy. Srdce jí až přetékalo.</p>

<p class="e-bookprozatext">„Co se mě týče,“ ozval se Kulich, „tedy povídám bez
dlouhých řečí: vemte se! Nač dlouhé průtahy!“</p>

<p class="e-bookprozatext">Napřáhl ruce a&#160;roztáhl všech deset prstů nad
milenci.</p>

<p class="e-bookprozatext">„A&#160;já povídám, aby vám Pánbůh požehnal,“ vzlykala
matka Kulichová.</p>

<p class="e-bookprozatext">„Děkuji vám,“ řekl Novák, kterému taky hlas pojednou
selhával, a&#160;obrátil se k&#160;Nanynce: „Aničko, jest rozhodnuto. Půjdete
se mnou ráda?“</p>

<p class="e-bookprozatext">„Jindro!“</p>

<p class="e-bookprozatext">Jako by měla s&#160;rodinou Kulichovic telegrafické
dorozumění, kmitla se pojednou dvorem postava paní Knedlhansové, vyparáděné na
nedělní procházku. Ale tato procházka byla pouhou záminkou. Tajemná její
telegrafie zavolala ji v&#160;pravou chvíli slavného výjevu rodinného. Panička
mrskla okem do okna pokojíku, o&#160;mžik později zaskřípěly dveře kuchyně, a&#160;než
se kdo vzchopil, aby paničku šel uvítat, stála již na prahu světnice. Nanynka
sotva měla času, aby se vyvinula z&#160;objetí Novákova.</p>

<p class="e-bookprozatext">Rázem paní Knedlhansová přehlédla a&#160;pochopila
situaci.</p>

<p class="e-bookprozatext">„Smíme gratulovat?“ pronesla sladkým, hlubokým zvukem
flétnovým. „Doufám, že ano. Nanynko, buďte šťastná a&#160;spokojená. Milovaná
jste, to je vidět. Pane Nováku, mám čest blahopřát, a&#160;pánům rodičům taky.
To jste jim způsobil krásnou neděli. Můj Bože, když pomyslím, že taky moje
Albínka jednoho dne&#160;–&#160;–“</p>

<p class="e-bookprozatext">Z&#160;očí vzácné dámy hrkaly veliké slzy. Její
pohnutí bylo docela upřímné.</p>

</div>
</body>
</html>