<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">17.Kulichova
agentura</h2>

<p class="e-booktirazacitacetext">Otec Kulich shodil kalmuk,
svlékal tygrovanou vestu. Všechno to matce dlouho trvalo.</p>

<p class="e-bookprozatext">„No tak pojď, starej,“ volala s&#160;pohovky. „Sedni tuhle
ke mně.“</p>

<p class="e-bookprozatext">„Seš hrozně nedočkavá, mámo,“ bručel Kulich. „Je mi už
od Čejků náramně dusno, musím shodit obal. Zatím sedím tuhle, abych se zul.&#160;–
Ahá, protos byla tak navařená a&#160;komendýrovala mě domů, že ti to jazykem
škubalo. No, počkej, hned se vyloupnu. Tak, pravá dole&#160;– levá taky&#160;–
a&#160;hrome, teď jsem se tu chytil do nějakého kastrolu na zemi!“</p>

<p class="e-bookprozatext">„Vždyť sis rozsvítil.“</p>

<p class="e-bookprozatext">„Rozsvítil! Hoří to jak u&#160;mrtvoly. Taky se s&#160;tím
nádobím po celém domě roztahuješ. Cožpak se kastroly kladou na parkety? Teď nevím,
jsem-li to v&#160;zelí, nebo v&#160;knedlíkách.“</p>

<p class="e-bookprozatext">„Ježíš Marjá!“ vzchopila se napolo matka Kulichová.</p>

<p class="e-bookprozatext">„No&#160;– nekřič&#160;– jsem ještě v&#160;punčochách,
nic tomu nebude.&#160;– Ne, není to zelí ani knedlíky. Cejtím, že v&#160;tom
plavu.“</p>

<p class="e-bookprozatext">„Ale, Božínku,“ vzpomněla si matka, „je to jen voda,
nalila jsem ji tam, aby se škraloup odmočil. Tak vytáhni nohu.“</p>

<p class="e-bookprozatext">„Vytáhni ji, když se mi tam palec zpříčil!“</p>

<p class="e-bookprozatext">Konečně se Kulich vyprostil, smýkl kastrolem pod
pecinku a&#160;třepal nohou ve vzduchu.</p>

<p class="e-bookprozatext">„Dalas mi lázeň, mámo! Dostanu-li z&#160;toho loupání…“</p>

<p class="e-bookprozatext">Ale nezlobil se Kulich. Vlastně mu působilo potěšení,
že všemi těmi okolky ženu zdržuje a&#160;napíná.</p>

<p class="e-bookprozatext">Jako by to uhádala, mlčela matka Kulichová. Znala
manželovy drobné schválnosti a&#160;skoro jej teď podezřívala, že šlápl do
kastrolu naschvál.</p>

<p class="e-bookprozatext">Konečně tedy Kulich dohrál svou taškařinu a&#160;blížil
se k&#160;ženě.</p>

<p class="e-bookprozatext">„Ani mi nějak není do spaní,“ povídal.</p>

<p class="e-bookprozatext">„Vždyť mně taky ne, táto,“ přisvědčovala Kuliška. „Mám
ze všeho plnou hlavu. Není to maličkost&#160;– holka bez mála na odchodu z&#160;domu&#160;–&#160;–“</p>

<p class="e-bookprozatext">„Ba žeť,“ přidal otec.</p>

<p class="e-bookprozatext">„Čekala jsem pro ni někoho docela jiného. Myslila jsem
vždycky: tak nějaký dobrý řemeslník&#160;– a&#160;najednou takový pán! Nebo to
je pán, Kulichu.“</p>

<p class="e-bookprozatext">„Jaká pomoc, matko! Bude Nanda paní!“</p>

<p class="e-bookprozatext">„Pravda, táto. Jenže se mi z&#160;toho až hlava
zatočila: jakpak holku pro takového ženicha vybavím! A&#160;tu ses vytasil s&#160;knížkou.
Kdybys věděl, jak mi z&#160;toho bylo…“</p>

<p class="e-bookprozatext">Matka se odmlčela, čekajíc na Kulicha. Ale tatík taky
mlčel.</p>

<p class="e-bookprozatext">Jeho otálení již ji trýznilo.</p>

<p class="e-bookprozatext">„Kulichu,“ řekla teď hlasem ztlumeným, aby neslyšela
Nanynka, nespí-li&#160;– a&#160;sotva že spala!&#160;– „Kulichu, řekni mi na
své dobré svědomí: jsou to peníze poctivé?“</p>

<p class="e-bookprozatext">„Jsou!“ chrochtl Kulich.</p>

<p class="e-bookprozatext">„Tvoje?“</p>

<p class="e-bookprozatext">„Moje,“ stejně řekl Kulich.</p>

<p class="e-bookprozatext">„Nelpí na nich&#160;–“ Kuliška bála se dopovědět. Ale
na mysli jí tanulo jediné slovo.</p>

<p class="e-bookprozatext">„Myslíš krev, mámo? Ne. Leda něčí, o&#160;kom nevíme.
Ale do toho nám nic není.“</p>

<p class="e-bookprozatext">„Kulichu,“ zvolala matka šeptem, „cos to vyvedl?“</p>

<p class="e-bookprozatext">„Chytrou věc, mámo.“</p>

<p class="e-bookprozatext">„Pro boha tě prosím!“</p>

<p class="e-bookprozatext">„Už jo, mámo. Ani nevíš, koho máš. Dycky jsi mě jen
potlačovala, ničila, a&#160;najednou: vidíš ho, starého Kulicha? Má stojky pro
Nandu.“</p>

<p class="e-bookprozatext">„No tak ale, Ježíš Marjá, mluv přece, povídej!“</p>

<p class="e-bookprozatext">Kuliška hořela dychtivostí, pozbývala trpělivosti.</p>

<p class="e-bookprozatext">„Inu, povím, stará, povím. Teď už to můžeš vědět, když
jsme s&#160;holkou tak daleko. Nebo na to sem se léta těšil, až na vás jednou s&#160;tímhle
vypadnu. Já věděl, že si Nandu doma nenecháme.“</p>

<p class="e-bookprozatext">Matce Kulichové odstávaly uši, rty se jí chvěly, očima
polykala muže.</p>

<p class="e-bookprozatext">„Tys vyhrál, Kulichu!“ zvolala.</p>

<p class="e-bookprozatext">„Nevyhrál, mámo. Na to přeci nejsem dost hloupej.“</p>

<p class="e-bookprozatext">„Tedys dědil!“</p>

<p class="e-bookprozatext">„Jo, po kompak?“</p>

<p class="e-bookprozatext">„To nevím.“</p>

<p class="e-bookprozatext">„Tak vidíš to. Já taky ne.“</p>

<p class="e-bookprozatext">„Ku-li-chu!“ zavrčela žena, protahujíc slabiky.
Znamenalo to: nedopaluj mě déle, nebo ti vlítnu do tváře, oči ti vyškrábu,
jazyk ti vytrhnu.</p>

<p class="e-bookprozatext">„Neuhodlas bys, mámo, kdyby ses trápila do rána. Tedy
ti to povím: prodával jsem domy.“</p>

<p class="e-bookprozatext">Matka Kulichová se opřela oběma rukama, povytáhla se
výše k&#160;poduškám.</p>

<p class="e-bookprozatext">„Tys prodával domy?&#160;– Tys měl nějaké domy, brepto
stará?“</p>

<p class="e-bookprozatext">„Jsi ty hloupá, mámo. Dybych měl dům, nebyla bys
domovnicí. Seděla bys v&#160;prvním poschodí u&#160;okna a&#160;Nanda by hrála
na fortepiáno. A&#160;já bych plival z&#160;okna na lidi.“</p>

<p class="e-bookprozatext">„Tedy co tlacháš!“</p>

<p class="e-bookprozatext">„Cizí domy jsem prodával, mámo. Dva sem prodal.
Dohodil jsem na ně kupce, víš?&#160;– Znáš ty pana Pětipsa?&#160;– Neznáš.&#160;–
To je stavitel, tam v&#160;Lipové ulici, víš?&#160;– Vlastně to není stavitel.
Ani teď nevím, čím vlastně byl, esli pokrejvačem, klempířem, nebo kominíkem.
Ale ňák se mu v&#160;řemesle nedařilo. Krytina mu prejskala, žlaby se mu
kroutily, v&#160;komínech mu pořád saze hořely. Když se s&#160;ním všecky
provazy strhaly, začal stavět domy. To bejvá dycky tak. Kdo ve světě nesvede
nic dobrého, dá se na stavbu domů. Se ví, že na dluh. Tam nahoře nad Slepou bránou<a href="../Text/vdavky_nanynky_kulichovy_I_042.html#_ftn32" title="" class="pcalibre1 pcalibre" id="_ftnref32"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[32]</span></span></span></span></a>
postavil půl ulice. Takové domy papírové, víš? Které se třesou jak nedostydlý
sulc. Takové, že by se málem s&#160;nima moh posadit na vánoční trh.&#160;– Jednou
mě potká a&#160;povídá&#160;– jsme staří známí z&#160;vojny&#160;–, povídá mi: ‚Slyšej,
Kulichu, dyby se tak náhodou stalo, že by zvětřili někoho, kdo by si chtěl koupit
hezkej dům, mám jich několik na prodej. Hezký domečky, jako klícky, a&#160;tři
mám, ty jsou eště na osm let bez daní. Radost pro každýho, komu budou říkat »pane«.‘&#160;–
Tehdá sem si myslel: dyby za něco stály, ty bys na ně našel kupce sám. Ale pak
mi to uvázlo v&#160;hlavě, mámo, a&#160;já hledal kupce. Že s&#160;lidma umím,
to víš, a&#160;takhle pod rukou lidi radš kupujou, než by šli do kanceláře. A&#160;vidíš,
našel jsem já mu dva takové s&#160;chutí a&#160;penězma. Slovo dalo slovo,
dycky za pár neděl byl kontrakt na papíře a&#160;provize v&#160;kapse. Jo, jo,
mámo, dyby hausmistr neměl domům rozumět, kdopak jinej? Po pěti stovkách sem za
to shrábl. Tak už to víš.“</p>

<p class="e-bookprozatext">„Ale ty máš dvanáct stovek, starej!“</p>

<p class="e-bookprozatext">„Mámo, mámo! Protože jsem je položil na interes<a href="../Text/vdavky_nanynky_kulichovy_I_042.html#_ftn33" title="" class="pcalibre1 pcalibre" id="_ftnref33"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[33]</span></span></span></span></a>.
Za několik let jich nabude!“</p>

<p class="e-bookprozatext">„A&#160;mně ani slova o&#160;tom!“ vyčítala Kulíška.</p>

<p class="e-bookprozatext">„Byl na to čas, mámo. Nehořelo. Dybych byl řek, možná,
že juž by to nebylo pohromadě. Anebo by to mělo jinej oučinek. Není radno se
vším se ženským pochlubit. Vede to k&#160;pejše a&#160;fúrii. Hned byste byly
povějšily nos, hned bys byla Nandu jináč strojila, žába by si byla na peníze
domejšlela&#160;– ale tolik toho přece není. A&#160;já už tenkrát pamatoval, že
se to dobře hodí, až bude nejvíc potřeba.“</p>

<p class="e-bookprozatext">„Kulichu!“</p>

<p class="e-bookprozatext">Kuliška vztáhla ruku, aby muže po tváři pohladila. Ale
pravice jí sklesla. Neboť v&#160;tom okamžiku v&#160;ní vyvřela neskonalá
lítost. Vzpomněla na vlastní drobné úspory, jež pro Nanynku střádala, stále
pamatujíc na její budoucí vdavky. Vypouštěla do pokladničky desetníček po
desetníčku, a&#160;když měla pohromadě pětku, desítku, zanášela to do
spořitelny. Činila tak beze zmínky obávajíc se, aby se na její malý poklad
nedostal někdy muž a&#160;neutahal ho. Počítala všeho na nějaké tři stovky za
ta léta a&#160;byla šťastna i&#160;hrda u&#160;vědomí, že jednoho dne vyklopí
dceři věno a&#160;překvapí tak i&#160;muže. A&#160;zatím Kulich ji překvapil
svými dvanácti stovkami, o&#160;nichž potuchy neměla, nadobro ji přikryl,
zavalil.</p>

<p class="e-bookprozatext">Z&#160;očí jí vyhrkly slzy.</p>

<p class="e-bookprozatext">„Kulichu,“ promlouvala hořce, „já se tak mozolila,
schráněla jsem pro Nanynku takříkajíc po krejcaru, od huby si utrhovala&#160;–
a&#160;tys měl přes tisícku. Kampak já s&#160;těmi šestáky…“</p>

<p class="e-bookprozatext">Lítostí se jí hrdlo stahovalo.</p>

<p class="e-bookprozatext">Kulich zdvihl obě ruce, které se podobaly medvědím
tlapám, a&#160;položil je ženě na šíji:</p>

<p class="e-bookprozatext">„Mámo, nebreč! Taky ty tvoje šestáky budou jí dobry. A&#160;na
svědomí ti můžu říct, že mají větší cenu než moje peníze. Tys na ně potřebovala
leta, já ke svým přišel takřka jak slepej. Tiše buď, ať si nepohneš osrdím.
Dáme každý, co máme, a&#160;dáváme to Nandě. Ať je jí to požehnáno, žábě
zpropadené. Ta si uhnala jiného kulicha než ty, co?“</p>

<p class="e-bookprozatext">A&#160;Kulich zasmál se chraptivě vlastnímu nápadu.</p>

<p class="e-bookprozatext">Hruď matky Kulichové ještě několikrát se vzdula, hrdlo
ještě vyvzlyklo, načež se jí na tváři rozložil úsměv, jako když se po krátké
přeháňce vybírá.</p>

<p class="e-bookprozatext">„Táto, já ti mám ze všeho takovou radost! Naše Nanynka!
A&#160;věř mi, až se vrátí od oltáře, až už bude ve svém, zaopatřená, pak bych
bez reptání, spokojeně zavřela oči.“</p>

<p class="e-bookprozatext">„To zas já ne, mámo,“ vrčel Kulich. „Načpak to? Rád
bych eště hodně dlouho koukal.&#160;– Ale něco jiného ti řeknu, mámo. Musíš pak
zvykat, že jsme tu jen sami, že má Nanda vlastní panování, a&#160;nesmíš se jí
tuze plíst do domácnosti, víš?“</p>

<p class="e-bookprozatext">„Jsem snad máma, starej…“</p>

<p class="e-bookprozatext">„No právěť! Že seš máma, musíš tomu rozumět. To nebude
jako u&#160;nás! Takový učitel nebude zůstávat v&#160;brlohu jako my, rozumíš,
a&#160;až dostane vlastní školu, teprv ne. To bude víc po pansku, a&#160;tam už
my dva se nehodíme.“</p>

<p class="e-bookprozatext">„A&#160;snad se mám dcery odříct?“</p>

<p class="e-bookprozatext">„Kdopak ti to povídá, mámo, ale zmrzet je nesmíme,
rozumíš? Když si pro nás přijdou, dobrá, půjdeme tam. Ale ne abys tam byla
pečená vařená. To je člověk jiného zrna, jak tak pozoruju, a&#160;Nanda bude
dycky s&#160;mužem a&#160;při muži. A&#160;krom toho, stará, zdá se mi, že se
nám Nanda trochu odkutálela&#160;– a&#160;teprve se odkutálí, až bude z&#160;domu.“</p>

<p class="e-bookprozatext">Matka Kulichová povzdychla, zamyslila se. Co si tak
někdy sama nechtěla přiznati, na to uhodil pojednou i&#160;starý táta, jejž
celý čas pokládala skoro za hluchého, nevidomého pro vše, co se kolem něho
dělo.</p>

<p class="e-bookprozatext">„A&#160;teď mě sem pusť, mámo, a&#160;jdi si do
světnice. Juž bych spal.“</p>

<p class="e-bookprozatext">Staří neslyšeli, že v&#160;tom okamžiku ve světnici
odcupaly lehké kroky ode dveří. Stála tam téměř po celý ten hovor Nanynka a&#160;naslouchala.
Byla se vzchopila z&#160;postele ve chvíli, když matka se jala otce vyslýchali,
když otec k&#160;ní přisedl, a&#160;přikradla se ke dveřím. Ne z&#160;naprosté
zvědavosti. Stále ještě obávala se nějaké mrzutosti a&#160;chtěla býti na
stráži, aby rodiče uchlácholila. A&#160;když uslyšela, jak rodiče mají na mysli
jen ji, její budoucnost, když se matka v&#160;slzách zmínila o&#160;svých
úsporách, tu to Nanynku popadlo za srdce. Musila se ovládati, aby nevpadla do
kuchyňky a&#160;nezlíbala matce ruce. Co ji celý večer a&#160;zvlášť při
návratu naplňovalo tesklivostí, teď se rozplývalo. A&#160;když otec dával matce
závěrečné ponaučení, tak neočekávané, tu se nitro její rozvlnilo jinou lítostí,
skoro kajícnou. Měla večer jediné přání, aby ji milenec co nejdříve odvedl z&#160;tohoto
starého světa, který jí nerozumí. A&#160;tu náhle slyší z&#160;úst otcových,
jak dobře ten staroch rozumí, přes všechnu svou zdánlivou zaschlost a&#160;nejapnost.
Podruhé ji to nutkalo, aby vpadla do kuchyně, rodiče zlíbala. Připadalo jí, že
se proti nim v&#160;duchu velmi prohřešila. Ale jak tu stála v&#160;pouhé
košili, rozmrazilo ji pojednou, brada jí rozdrkotala, zimnice roztřásla celé
tělo. Teď pohovka zasténala. Matka se vzchopila, aby lůžko postoupila otci, a&#160;přijde
za ní do světnice. Chvatně klopýtala tmou k&#160;posteli, vklouzla, ukryla se.</p>

<p class="e-bookprozatext">Teď se otevřely dveře, a&#160;tiše, po prstech
šmátrala se k&#160;druhé posteli matka, pozorně, aby do ničeho nevrazila. U&#160;lůžka
stanula a&#160;sotva slyšitelně sykla tmou k&#160;oknu:</p>

<p class="e-bookprozatext">„Spíš?“</p>

<p class="e-bookprozatext">Chtěla se Nanynka tvářiti, jako by spala, ale nedalo
jí. Otázka matčina neměla zůstati bez odezvy.</p>

<p class="e-bookprozatext">„Maminko!“</p>

<p class="e-bookprozatext">Znělo to jako prosba: pojďte sem!</p>

<p class="e-bookprozatext">„Ty nespíš,“ plížila se matka dále, „tatík tě
probudil, viď?“</p>

<p class="e-bookprozatext">Již byla u&#160;postele, sáhla po paměti, pohladila
dceru po tváři, po šíji, po paži.</p>

<p class="e-bookprozatext">„Bože, holka, ty jsi jako led!“ ulekla se. „Je ti
něco?“</p>

<p class="e-bookprozatext">„Ne, maminko,“ šeptala Nanynka. Chopila se ruky
matčiny a&#160;tisknouc ji ke rtům, mnohokráte ji zlíbala.</p>

<p class="e-bookprozatext">„Copak, holka?“</p>

<p class="e-bookprozatext">„Maminko drahá!“</p>

<p class="e-bookprozatext">Nanynka již seděla a&#160;objímajíc vášnivě matku,
líbala ji na ústa, po tváři, na hrdlo.</p>

<p class="e-bookprozatext">„Co je ti, Nanynko? Udusíš mě!“</p>

<p class="e-bookprozatext">„Maminko drahá, jak jsem to všechno zasloužila!“</p>

<p class="e-bookprozatext">Tu stará Kulíška vyrozuměla, že dcera slyšela, co si
rodiče v&#160;kuchyni povídali.</p>

<p class="e-bookprozatext">„Proto jsi tak studená, holka nemoudrá!“</p>

<p class="e-bookprozatext">Ale již seděla na pelesti, opětovala polibky dceřiny a&#160;z&#160;hrdla
jí klokotalo:</p>

<p class="e-bookprozatext">„Jen abys byla šťastná, dítě drahé, nic jiného!“&#160;–</p>

<p class="e-bookprozatext">Otec Kulich v&#160;kuchyni právě foukl do cylindru
petrolejky, ulehl na pohovku po ženě, ještě vystrčil ucho směrem ke dveřím a&#160;zabrumlal:
„Teď zas tam budou mít konferenci, ale při tom já být nemusím. No, ženské!“</p>

<p class="e-bookprozatext">Zachrul se, zívl ještě do tmy, jako když hladový vlk
zavyje, načež přetáhl svrchnici skoro až přes hlavu.</p>

</div>
</body>
</html>