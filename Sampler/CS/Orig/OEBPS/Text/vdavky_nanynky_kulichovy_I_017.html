<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">10. Vystupuje otec Kulich</h2>

<p class="e-booktirazacitacetext">Stalo-li se někdy, že se Jindřich
Novák na dostaveníčko omeškal, jakou nepřečkatelnou dobou bývala Nanynce každá
taková čtvrthodina! A&#160;do jaké věčnosti prodlužovala se jí, v&#160;pochybách
tonoucí, přijde-li, či nepřijde. Dnes tu seděl od tří hodin, a&#160;když se
Nanynka maně podívala na švarcvaldky blíže kamen, skoro užasla a&#160;zároveň
se zachvěla lítostí. Táhlo na šestou&#160;– za chvíli se vrátí otec Kulich.
Skoro plné tři hodiny sedí tu již milovaný hoch, a&#160;jí to uteklo jako
chvíle. Vrátí se tatínek&#160;– a&#160;veta po tom krásném, důvěrném dýchánku.</p>

<p class="e-bookprozatext">Kdyby se zítra nebo kdykoli později Nanynky kdo
otázal, o&#160;čem všem v&#160;tu neděli hovořili, nebyla by dovedla pověděti.
Slyšela jen Jindřicha, pozorovala při tom i&#160;matku, jak nábožně hosta
poslouchá, očí z&#160;něho nespouštějíc, a&#160;srdce její plnilo se pýchou.
Takto, jako její Jindřich, sotva kdo by na ráz byl zvítězil.</p>

<p class="e-bookprozatext">Chvílemi nastaly i&#160;delší pomlčky, kdy Jindřich
snad úmyslně ztichl, slyše jen svůj hlas a&#160;chtěje dopřáti i&#160;ženštinám,
aby promluvily. Matka však neodvažovala se příliš, aby zasáhla v&#160;hovor,
dobře cítíc, že tomuto řečníku nestačí, a&#160;Nanynka přemýšlela o&#160;tom,
co Jindřich právě pověděl. Ani nechtěla rušiti chvíle ticha. Připadalo jí, že
celým tím skrovným prostorem vane cosi naprosto jiného než jindy, cosi skoro
posvátného. Touto první návštěvou Jindřichovou vnikl sem jiný, nový život, zvuk
hlasu jeho naplnil jizbu něčím nebývalým, ale nad pomyšlení radostným. Možno,
že sem Jindřich přijde ještě mnohokrát, ale již nikdy nebude to chvíle tak
slavná, památná a&#160;povznášející jako dnes. Nikdy již se nevrátí, co dnes provází
tuto jeho návštěvu. Touto první jeho přítomností&#160;– zdálo se Nanynce&#160;–
jest jako vysvěcena malá, těsná ta domácnost, která ještě několik minut před
jeho příchodem zdála se jí tak bídná, skoro opovržení hodna, a&#160;naplňovala
ji steskem po čemsi neznámém, novém a&#160;lepším, kde by hocha svého mohla
důstojně přivítati. Ne, teď již nepřála si toho. Jindřich vstoupil, nejevil
žádného zklamání a&#160;nemilého překvapení, ocitoval se tu jako doma. Malý ten
brloh rozjasnil se.</p>

<p class="e-bookprozatext">A&#160;když se Jindřich po nějakém odmlčení poznovu
rozhovořil, plynula slova jeho tak nenuceně, že v&#160;Nanynce srdce rozkoší
poskakovalo. Do nekonečna byla by mu naslouchala.&#160;– A&#160;tu pojednou bezmála
šest hodin, přijde otec, a&#160;krásná ta chvíle zimní neděle je ta tam, aby se
již nikdy nevrátila.</p>

<p class="e-bookprozatext">Ať jí kyne v&#160;budoucnosti cokoli&#160;–
prodloužení této vzácné, důvěrné zábavy s&#160;Jindřichem byla by chtěla vykoupiti
polovinou života, který beztoho všecek náležel jen jemu, Jindřichovi. O&#160;tom
již byla nadobro přesvědčena. Zatím ze všeho zbude jen vzpomínka.</p>

<p class="e-bookprozatext">Do dneška soudila, že zná dobře matku svou, skrz naskrz.
Ale přítomnost Jindřichova i&#160;starou matku jí objevila v&#160;novém světle,
odhalila nové stránky její povahy. Ani stopy tu nebylo po mrzutosti, která ji
tak často v&#160;těch denních, všedních trampotách naplňovala i&#160;na celé
okolí působila. Dnes rozjasnila se tvář matčina a&#160;zraky jí hořely vnitřní
blažeností. Dívala se na Jindřicha nejen s&#160;výrazem obdivu, ale i&#160;lásky,
s&#160;výrazem, jakého ještě nikdo z&#160;cizích lidí nebyl účasten, pokud
Nanynka pamatovala. Ba, Nanynka se rozpomínala, zda někdy na ní spočinul tak
něhyplný pohled matčin, jako nyní na Jindřichovi. Ale v&#160;duši své ani
nezažehrala, naopak&#160;– srdce jí plesalo. Vítězství Jindřichovo jest jejím
vítězstvím.</p>

<p class="e-bookprozatext">Ale švarcvaldky zahrkaly, chystajíce se odbíti šestou,
a&#160;potom se vrátí otec. Kouzlo, jež se vznáší nad tímto trojlístkem, bude
přerušeno. Neboť otec je zas docela jiného rázu než matka.</p>

<p class="e-bookprozatext">Chraplavě, vrzavě odbíjely hodiny šestou.</p>

<p class="e-bookprozatext">Tu Jindřich sáhl i&#160;po svých kapesních hodinkách a&#160;s&#160;výrazem
rozpaků, že tak dlouho tu pobyl, vzchopil se, aby se poroučel.</p>

<p class="e-bookprozatext">„Kampak, pane učiteli?“ zvolala matka Kulichová.</p>

<p class="e-bookprozatext">„Račte prominouti, musím již&#160;– vždyť jsem vás
připravil o&#160;celé odpůldne.“</p>

<p class="e-bookprozatext">„Připravil, pane učiteli?“ volala matka. „Božínku, vy
jste nám připravil náramnou radost a&#160;způsobil nám takovou neděli, jaké
jsme dávno neměli&#160;– jakživi neměli, co pamatujeme! Kdožpak jakživ k&#160;nám
zabloudil! Ale teď&#160;– a&#160;tak najednou! Vždyť přijde tatík&#160;– a&#160;toho
taky musíte vidět, pane učiteli, a&#160;on musí vidět vás. Ten by nám dal, že
jsme vás pustily. Vždyť jsem mu řekla, aby přišel o&#160;šesté&#160;– a&#160;když
řeknu, tedy přijde…“</p>

<p class="e-bookprozatext">A&#160;matka Kulichová vyběhla ze světnice, jako by se
chtěla podívat, jde-li už tatík.</p>

<p class="e-bookprozatext">Jindřich pohlédl na Nanynku.</p>

<p class="e-bookprozatext">„Ví pan otec&#160;–&#160;–&#160;–?“</p>

<p class="e-bookprozatext">„Ne, Jindřichu, ještě neví,“ skoro jen šeptem řekla
Nanynka. „Ale právě proto musíte ještě počkat&#160;–&#160;–“</p>

<p class="e-bookprozatext">„A&#160;nebude se tatínek hněvati, že mu poruším jeho
domácí pořádek?“ tázal se Jindřich.</p>

<p class="e-bookprozatext">„Jak by se hněval, Jindřichu,“ vyvracela Nanynka obavu
milencovu. „Ostatně&#160;– vy tatínka neznáte&#160;– a&#160;prosím vás,
nepozastavujte se nad ledačím, co uslyšíte. Mějte strpení.“</p>

<p class="e-bookprozatext">„Ale Aničko,“ řekl Jindřich, „jaké strpení? Tatínek je
tatínek&#160;– ať je, jaký chce, na něm jest, aby měl strpení. Nepřeje snad
něčemu?“</p>

<p class="e-bookprozatext">„Ach ne, Jindřichu,“ odpovídala Nanynka rozpačitě. „Ale
víte, on je tak docela jiný než my&#160;– i&#160;než maminka. Víte&#160;– tak
ze starého vydání&#160;–&#160;–“</p>

<p class="e-bookprozatext">„Nemějte starostí, Nanoušku,“ chlácholil Jindřich, „však
se dorozumíme.“</p>

<p class="e-bookprozatext">A&#160;pojav dívku něžně za hlavu, políbil ji. </p>

<p class="e-bookprozatext">„Jindřichu!“ vydechla Nanynka. „Na dnešní neděli do smrti
nezapomenu!“</p>

<p class="e-bookprozatext">„Dítě milé,“ odpovídal Jindřich, „nám kyne ještě mnoho
krásných nedělí.“</p>

<p class="e-bookprozatext">V&#160;tu chvíli vrzly dveře v&#160;kuchyňce a&#160;houně
na podlaze zašárala.</p>

<p class="e-bookprozatext">„Tady mě máš, matko,“ zavrčel kostrbatý hlas. „Ale
poslední labetu<a href="../Text/vdavky_nanynky_kulichovy_I_042.html#_ftn19" title="" class="pcalibre1 pcalibre" id="_ftnref19"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[19]</span></span></span></span></a>
jsem jim tam musil nechat&#160;–“</p>

<p class="e-bookprozatext">Nebylo rozuměti, co odpovídá matka Kulichová, jak
tlumila hlas, ale bylo to jistě napomenutí, aby se tatík mírnil, a&#160;nejspíš
taky upozornění, že nejsou doma sami, že tu je host.</p>

<p class="e-bookprozatext">„Kdepak?“ zněla otázka Kulichova.</p>

<p class="e-bookprozatext">„No tak jen pojď, starouši&#160;–&#160;–&#160;–“</p>

<p class="e-bookprozatext">Dveře do světnice se otevřely a&#160;matka Kulichová
posunovala přes práh manžela.</p>

<p class="e-bookprozatext">Ať si Jindřich Novák maloval otce Nanynčina, jak
chtěl, představa jeho jistě se nesrovnávala se skutečností, jak se tu před ním
zjevila.</p>

<p class="e-bookprozatext">Do světnice vstupoval muž neveliký v&#160;zelenavém
kalmuku<a href="../Text/vdavky_nanynky_kulichovy_I_042.html#_ftn20" title="" class="pcalibre1 pcalibre" id="_ftnref20"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[20]</span></span></span></span></a>
a&#160;v&#160;širokých kostkovaných nohavicích, které hrály všemi barvami skoro
jako skotská suknice. Bylo zřejmo, že kalmuk ani spodky nebyly šity na otce
Kulicha, ale že se na něj dostaly nevyzpytatelnými cestami, kterými někdy
putují všeliké kusy oděvu z&#160;těla na tělo, než je zub času na dobro sežere.
Možná, že tyto svrchky odložil kdysi a&#160;starému Kulichovi věnoval některý
nájemník, když minul čas jejich módy, možná taky a&#160;pravděpodobnější bylo,
že je kdesi v&#160;„Jerichu“ čili páté čtvrti pražské vyhlédly bystré zraky
matky Kulišky, která pečovala o&#160;výstroj chotě svého. Neboť Kulich jakživ nedovedl
na sebe něco koupiti, přiměřenou věc vybrati. „Přiměřenému“ sluší tu rozuměti
tak, že otec Kulich byl ve věku, kdy mohl nositi již vše, co mělo rukávy nebo
nohavice, bez ohledu na nějakou parádu, a&#160;že u&#160;matky Kulichové při
nákupu rozhodovala vždy a&#160;nejprve cena zboží. Otci Kulichovi bylo
lhostejné, v&#160;čem chodí, jen když mohl z&#160;domu. Nosil spokojeně, do
čeho jej žena oblékla. Manželka jeho pak se zvláštní zálibou vyhledávala nebo
zvláštní náhodou padly jí vždy do rukou svrchky, které se vyznačovaly buď neobyčejnou
nějakou fazónou, nebo výrazným zbarvením, nad nímž by se nebyl pozastavil jen
člověk nevidomý.</p>

<p class="e-bookprozatext">Snad&#160;– ale arci a&#160;s&#160;výhradou pravíme
tu: <span class="e-bookdejapoznamkykurzivatucnechar">snad</span>&#160;– tedy snad
měl tento výběr matky Kulišky příčinu v&#160;jakési dávné a&#160;přes všechno
pátrání nedosti nám jasné a&#160;vysvětlené příhodě, kdy se otec Kulich, tehda
na letech ještě mnohem mladší, asi na dva dny ztratil a&#160;skoro již byl pokládán
za nezvěstného. Přece pak ho vypátrala uděšěná choť v&#160;jednom výčepu ve
třídě Vyšehradské. Objevilo se, že Kulich, nemaje právě při sobe orientačního
plánu Prahy, vyšel o&#160;dva dny dříve z&#160;<span class="e-bookdejapoznamkykurzivatucnechar">jiného</span> výčepu a&#160;dal se
směrem zcela opačným, než jakým by byl dospěl domova. Na té cestě potkal ještě
několik výčepů, v&#160;každém se zastavil a&#160;vždy neomylně seznal, že pořád
ještě není doma. Tak se dostal až pod Vyšehrad.&#160;– Všechny poptávky choti
jeho pak byly tehda marné, ježto nemohla uvésti žádného „zvláštního znamení“,
dle něhož by kdokoli byl zjistil, který z&#160;oněch bezpočetných občasných
návštěvníků veškerých výčepů až do třídy Vyšehradské by byl panem Kulichem. A&#160;po
<span class="e-bookdejapoznamkykurzivatucnechar">této</span> příhodě tedy&#160;– prý&#160;–
obmyslila a&#160;dále obmýšlela chotě svého zvláštním znamením, s&#160;kterým
se ztratiti nemohl, ačkoli, jak je zjištěno, Kulich už nikdy nevypadl z&#160;domácnosti
své na celé dva dni. Takto poznamenán, vždy by se byl Kulich brzy octl v&#160;náruči
své milované ženy, neboť stačilo říci: Neviděli jste člověka ve špenátovém
kabátě a&#160;v&#160;chrpových nohavicích, se žemlovým kloboukem na hlavě? Jak
řečeno, podobné sestavení barev byl by mohl přehlédnouti jen člověk nevidomý
nebo pro barvy slepý.</p>

<p class="e-bookprozatext">Tak tedy, v&#160;důsledku řečeného opatření matky
Kulichové, na kterém pak setrvávala už jen ze zvyku, zjevil se i&#160;tentokráte
otec Kulich v&#160;úboru, jenž nepochybně a&#160;neklamně musil podrážditi
zrakové nervy i&#160;lidí dosti otupělých. V&#160;tom se ztratiti nemohl.
Stačilo jen zeptati se na „skotské nohavice“&#160;– a&#160;jistě půl Prahy bylo
by šlo po určité stopě, po kalhotách sveřepě kostkovaných, až by v&#160;nich
byli našli milého pana Kulicha.</p>

<p class="e-bookprozatext">Ale jak pověděno, něco takového již se nemohlo ani
státi. Mělť otec Kulich dávno za zády bouřlivé mládí své a&#160;krom toho prý
matka Kulichová&#160;– tehda arci ještě mladá panička v&#160;nejlepší síle&#160;–
objasnila mu své stanovisko tak výrazně a&#160;důrazně, že manžel Kulich si
umínil do smrti nejdelší je v&#160;paměti podržeti. K&#160;čemuž tedy sluší
dodati, že pak na celý život nebylo muže, kterýž by byl tak řádně a&#160;svědomitě
dodržoval hodiny jako pan Kulich.</p>

</div>
</body>
</html>