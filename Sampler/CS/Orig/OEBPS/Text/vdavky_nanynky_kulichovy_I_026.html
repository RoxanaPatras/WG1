<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">19. Paní
Knedlhansová řeší záhadu</h2>

<p class="e-booktirazacitacetext">Bylo by příliš, kdybychom řekli,
že zjev mladého muže u&#160;Kulichů nedal paní Angelině Knedlhansové celý týden
spáti, ale pravda pravdoucí jest, že jí od rána do večera vrtal mozkem. Celý
týden milá panička sledovala z&#160;okna, co se dole u&#160;Kulichů děje, a&#160;přes
tu chvíli měla co činiti na pavlači. Brzy vyklepávala nějaký kobereček, brzy
vytřásala všeliké sukně a&#160;jiné hábity přes zábradlí pavlače, ač byla zima
a&#160;nehrozilo žádné nebezpečenství od molů. Krom toho zvlášť navečer častěji
než jindy vycházela a&#160;vždy se plížila co nejtěsněji kolem oken domovnického
příbytku, než nikde nic podezřelého nezvětřila. A&#160;marné bylo také její
hlídkování v&#160;ulici pod večer, kdy se Nanynka domů vracívala. Buď že
Nanynka svoje „úřední hodiny“ změnila, nebo měla zraky bystřejší a&#160;zpozorovavši
zdaleka hlídkující dámu, odloučila se od svého průvodce dříve a&#160;potkávala
pak paní Knedlhansovou samojedinká.</p>

<p class="e-bookprozatext">Toliko jednou milé paničce se zazdálo, že Ječnou ulicí
před ní kráčí povědomá postava Nanynčina a&#160;vedle ní mladý muž. Dáma
přidala do kroku, ale než páru dostihla, zmizel jí kdesi za rohem ulice Lípové,
jako by se do země byl propadl nebo v&#160;mlhu proměnil.</p>

<p class="e-bookprozatext">Nezbývalo jí než rozestřít sítě v&#160;neděli. A&#160;tu
se jí konečně zdařilo. Té neděle, když Jindřich Novák podruhé ke Kulichovům
přicházel a&#160;již k&#160;domu se blížil, právě jako by ze vrat vyšla,
objevila se mu na obzoru letná, z&#160;mohutných kostí sroubená panička. Pod
okrajem kokrhelu<a href="../Text/vdavky_nanynky_kulichovy_I_042.html#_ftn38" title="" class="pcalibre1 pcalibre" id="_ftnref38"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[38]</span></span></span></span></a>
svého mrskla okem vlevo, mrskla vpravo a&#160;spatřivši mladého muže, dala se
proti němu. Přitom sáhla pojednou za pás pro hodinky, zadívala se na ně,
zavrtěla hlavou. Tu již se přiblížil Novák, a&#160;dáma, jako by teprve nyní
slyšela cizí kroky, vzhlédla k&#160;němu, stále s&#160;hodinkami v&#160;ruce, a&#160;sladce
řekla:</p>

<p class="e-bookprozatext">„Račte dovolit, pane, kolikpak to máme na čase?&#160;–
Zpropadené hodinky&#160;– pořád jsou u&#160;hodináře a&#160;pořád se mi
zastavují!“</p>

<p class="e-bookprozatext">Zalhala tu. Její hodinky dávno hodináře neviděly. Ale
byly to hodinky ženské, a&#160;tím je vše řečeno.</p>

<p class="e-bookprozatext">Novák stáhl rukavici, sáhl pro hodinky, okazoval
paničce.</p>

<p class="e-bookprozatext">„Právě půl třetí, milostpaní&#160;–&#160;–“</p>

<p class="e-bookprozatext">Byl mu hned povědomý její hlas, a&#160;když jí teď
pohleděl do tváře, byla mu povědomá i&#160;dáma. Toť panička z&#160;minulé neděle!</p>

<p class="e-bookprozatext">Rychle posmekl klobouk.</p>

<p class="e-bookprozatext">„Moje úcta milostpaní. Račte prominouti, <span class="calibre21">hned jsem nepoznal&#160;–&#160;–“</span></p>

<p class="e-bookprozatext">„I&#160;Božínku, pan Novák!“ zvolala panička, zdánlivě
překvapena. „Račte odpustit, že jsem zastavila. Nebyla bych se opovážila, když
tak spěcháte jistě za milou příčinou. Půl třetí&#160;– uctivě děkuju&#160;– a&#160;nemějte
mi za zlé.“</p>

<p class="e-bookprozatext">Rázně zastrčila hodinky za pás a&#160;podávala ruku
Novákovi, upřímně mu pravicí potřásala.</p>

<p class="e-bookprozatext">„Nic jsem nezmeškal, milostpaní,“ usmál se Novák.</p>

<p class="e-bookprozatext">„Ó, Nanynka jistě už očekává! Znám to&#160;– V&#160;tom
jsme my ženštiny všechny stejné. Přeju nejlepší zábavu.“</p>

<p class="e-bookprozatext">Novák se zarděl, uklonil se, pozdravil, pokryl hlavu,
kráčel dále, a&#160;taky panička se vzdalovala.</p>

<p class="e-bookprozatext">Když se o&#160;chvíli později zmínil u&#160;Kulichů o&#160;své
setkané s&#160;ní, poznamenala matka Kulichová:</p>

<p class="e-bookprozatext">„To je dost podivné, že tak časně vyšla. Spává po
obědě, a&#160;v&#160;neděli si přidává. A&#160;mnohdy vůbec ani paty z&#160;domu
nevytáhne. Má nejspíš nějaké důležité řízení&#160;– ale v&#160;neděli?“ </p>

<p class="e-bookprozatext">Bylo stejně ku podivu, že matka Kulichová neuhodila
rovně na pravou příčinu. Byla tato vycházka paní Angeliny skutečně důležitá a&#160;zdařila
se jí rázem. Již by se byla mohla vrátiti domů, ale tím by se projevila.
Kráčela tedy nazdařbůh a&#160;provázela se samomluvou:</p>

<p class="e-bookprozatext">„Tak tedy že jo! Jde tam zase. Počítám, že co nevidět
bude ruka v&#160;rukávě&#160;– není-li již.&#160;– A&#160;teď tedy vím: řemeslník
to není! Pohmátla jsem dobře jeho ruku. Nikde ani mozoulku. Dlaň měkká jako jircha<a href="../Text/vdavky_nanynky_kulichovy_I_042.html#_ftn39" title="" class="pcalibre1 pcalibre" id="_ftnref39"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[39]</span></span></span></span></a>,
prstíčky bílé, čisté, nehty jako pédlmutr, žádný smutek za nimi. To je,
panečku, človíček, který se těžkou prací neztahá. Asi že píše. Ouředník? Moh‘
by být, ale ještě mi vypadá jinak. Hodinky má tuze pěkné na filigránském
řetízku&#160;– žádný klanečník<a href="../Text/vdavky_nanynky_kulichovy_I_042.html#_ftn40" title="" class="pcalibre1 pcalibre" id="_ftnref40"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[40]</span></span></span></span></a>.
Glazé rukavičky bordó, s&#160;flanýrkem uvnitř. Člověk od gusta. To věřím, Nanynko,
že se ti líbí. To není žádný takový Hej nebo Počkej!&#160;– Vždyť Nanynka taky
není ženská pod nůši!“</p>

<p class="e-bookprozatext">Tolik by tedy paní Knedlhansová zatím byla věděla. Ale
toho bylo málo, to jí nestačilo. Více chtěla věděti a&#160;musí se dověděti.
Neboť krom všeobecného a&#160;její povaze přirozeného účastenství s&#160;osudem
Nanynčiným leželo na dně její duše ještě cosi jiného, a&#160;to byla žárlivost.
Nebylo sice třeba, aby žárlila vůbec, neboť její Albínka, poslední svobodná
dcera, má svého Saloupka, člověka žádoucího a&#160;karakterem přiměřeného. Ale
což kdyby nápadník Nanynčin byl pánem o&#160;stupínek větším? To by ji
dožíralo, paní Angelinu Knedlhansovou. Neboť ona jest nájemnicí z&#160;druhého
patra tří pokojů a&#160;vdovou po salcamtovním<a href="../Text/vdavky_nanynky_kulichovy_I_042.html#_ftn41" title="" class="pcalibre1 pcalibre" id="_ftnref41"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[41]</span></span></span></span></a> vrchním
oficiálu, a&#160;Nanynka přece jen dcera domovníkova. A&#160;kdyby tak měla
Nanynka čáku na ženicha onačejšího&#160;– paní Knedlhansové zahořklo kdesi v&#160;hrdle
při pouhém pomyšlení.&#160;–</p>

<p class="e-bookprozatext">Bez cíle loudala se panička ulicemi, a&#160;netrpělivě.
Sychravina jí pronikala, stýskalo se jí po teplé světnici. Dnes jí trvalo nesmírně
dlouho, než se soumrak snese, neboť dříve domů nechtěla. Saloupka s&#160;Albínkou
byla vystrnadila z&#160;domu hned po obědě, někam na kluziště. Teď by mohla
seděti u&#160;kamen&#160;– a&#160;právě při tomto bezúčelném klopýtání ulicemi
jí připadlo, čím by se zaměstnávala a&#160;co by jí zjevilo neklamně a&#160;nezvratně,
jak to s&#160;Nanynkou stojí a&#160;kdo jest její nápadník. Staré její osvědčené
orákulum čili „pekelné modlitbičky“.&#160;–</p>

<p class="e-bookprozatext">Konečně, konečně se stmívalo, když vycházela z&#160;kostela
svatého Ignáce na náměstí Karlově, kam byla na hodinku vešla. Kázal sice
oblíbený kazatel, jemuž ráda naslouchávala, ale dnes mnoho z&#160;jeho výkladů
nepodržela. Byla nadmíru roztržitá.</p>

<p class="e-bookprozatext">Rozběhla se, za deset minut byla ve své ulici, a&#160;téměř
pošeptmu proklouzla průjezdem, chvátala přes dvůr. Na schodech oddychla. Zaplať
Pánbůh, nikdo ji neviděl.</p>

<p class="e-bookprozatext">Panička přišla domů právě včas. V&#160;kamnech
dohořelo, ale ještě tam bylo řeřavé uhlí. Kvapně přiložila do pece, shodila salup,
odvázala kokrhel a&#160;chopila se hrnku s&#160;kávou, která se zahřívala na
hořejším kachlíku. Trochu jí dlouhým tím ohříváním ubylo a&#160;byla povlečena
kožitým škraloupem. Paní Angelina přidala trochu mléka a&#160;labužně posvačila.</p>

<p class="e-bookprozatext">Světnicí dýchalo milé teplo. Panička sklidila nádobíčko,
smetla pečlivě z&#160;ubrusu všechny drobečky, uhladila jej a&#160;spěchala do
prádelníku. Ale dnes nevytáhla rozpletenou punčochu, na níž byly zjevné všechny
odstavce její nedělní práce, jako se jeví líto na dřevě. Odsouvla ji a&#160;vytáhla
pod prádlem ohmataný futrálek, z&#160;něhož pak na stůl vysypala hru letitých a&#160;skoro
již kulatých karet.</p>

<p class="e-bookprozatext">„Pojďte, moji pomocníci, moje útočiště v&#160;každé
případnosti života, a&#160;vyjevte mi, nač se vás optám!“ Usedla, pečlivě
zamíchala, a&#160;snímajíc na tři hromádky a&#160;zase sbírajíc, promlouvala:</p>

<p class="e-bookprozatext">„Ptám se vás na osud Nanynky Kulichovic a&#160;na
jejího nastávajícího, neklamte a&#160;nelžete, jako někdy selháváte. Tma přede
mnou, tma za mnou, a&#160;vy se držte pravdy!“</p>

<p class="e-bookprozatext">A&#160;když je tak zařekla, rozložila karty ve čtyři řady
po osmi.</p>

<p class="e-bookprozatext">Ač sama přiznávala, že ji nejednou zklamaly, přece
věřila v&#160;jejich věštbu. Těchto dvaatřicet loupežníků provázelo ji životem
snad již ode dne, kdy ovdověla, a&#160;jestliže časem nemluvili pravdu,
nepřičítala vinu jim, nýbrž sobě, vadnému zamíchání a&#160;rozdání. Ale i&#160;pak
věřila, že jen sám Osud nechce, aby před časem zvěděla pravdu.</p>

<p class="e-bookprozatext">Dlouhým provozováním této hříčky nabyla paní
Knedlhansová takového cviku, že ve svých kartách téměř „četla“, jako by před ní
knihu otevřel. Každá figura v&#160;jejích očích žila a&#160;číslice dostávaly ústa.
Pravda, mnohá karta měla několikerý význam, ale panička vybrala si vždy takový,
jakého právě potřebovala.</p>

<p class="e-bookprozatext">Tu ležely před ní, zadívala se na ně. A&#160;potom,
pojíždějíc kostnatým prstem z&#160;jedné na druhou, vykládala:</p>

<p class="e-bookprozatext">„Srdcový král, nápadník, ženich tady stojí jak ulitý.
Vedle něho srdcová dáma, nevěsta Nanynka.&#160;– Dívá se na něj pikový král&#160;–
starý Kulich&#160;– a&#160;přes kartu piková dáma&#160;– Kuliška. Hle, hle, pod
těmi čtyřmi srdcová desítka&#160;– svatba, blízko ní trefový panoš&#160;– pan
páter! Povídám, svatba, a&#160;brzy. Kolem dokola samé červené&#160;– to je
štěstí a&#160;radost. Bodejť by neměli radost, že vybudou dceru z&#160;domu! Já
taky budu mít radost, až Saloupek odvede Albínu.&#160;– Tuhle pode vším panák
vedle panáka, a&#160;to je veliká společnost, sezvaní hosté&#160;– a&#160;šourem
k&#160;Nanynce karová sedma, velké štěstí. Pořád mi všechno poukazuje na
svatbu. Krynda pána, tuhle jsou taky peníze, kárová desítka! Řekla bych, že je
to vejhra, ale kárová desítka je až na druhém konci.&#160;– Jen bych ráda věděla,
co se mi tu plete srdcové eso&#160;– to znamená cizí dům&#160;– a&#160;pod ním
tři kluci&#160;– pro Pánaboha, měl by snad Novák nějaké tajné děti tam <span class="e-bookdejapoznamkykurzivatucnechar">nahoře</span>? Ve svém věku tři kluky
hned? Že Nanynka rodinu nemá, to vím docela jistě.&#160;– Vida, vida, trefového
krále jsem přehlídla, a&#160;je příč nad srdcovým, to znamená vysokou ouřední
osobu, to je pán nad Novákem, vrchnosta, představený, direktor, jen co ten cizí
dům s&#160;tolika dětmi?“</p>

<p class="e-bookprozatext">Paní Knedlhansová zírala chvíli na skupinu karet, jako
by byla narazila na gordický uzel.</p>

<p class="e-bookprozatext">Ale najednou se udeřila do čela.</p>

<p class="e-bookprozatext">„Můj ty Bože, což pak jsem slepá? Novák míří do cizího
domu&#160;– dům plný dětí&#160;– to je <span class="e-bookdejapoznamkykurzivatucnechar">škola</span>! Milý, drahý pane, starou
zkušenou matku Knedlhansovou neošálíte, dlouho se před ní skrývati nebudete!
Kde je škola, tam je <span class="e-bookdejapoznamkykurzivatucnechar">učitel</span>.
Tak, Nanynko, už víme, čím je tvůj znejmilejší&#160;– tu máme to srdcové eso s&#160;těmi
haranty!“</p>

<p class="e-bookprozatext">Paní Knedlhansová zatleskala do dlaní, že tak neomylně
pronikla záhadného nápadníka.</p>

<p class="e-bookprozatext">„No, všechna čest, Nanynko, dobře sis to vybrala.
Učitel není k&#160;zahození, a&#160;tolik vím docela jistě, že se o&#160;tom
starým Kulichovým ani nezdálo. A&#160;má velkou přízeň nahoře, povídá mi karta,
nebo tuhle mezi ním a&#160;trefovým králem je piková sedma&#160;– a&#160;to je
naděje na povýšení. Inu, arciže nezůstane sedět, vezme-li jen trochu oči do hrsti,
a&#160;má štěstí na Prahu, nikde nevidím žádnou přespolní cestu, žádné
stěhování na venkov. A&#160;jak si to lehlo všechno krásně do prostředka!
Zármutek žádný&#160;– překážky se vyhnuly až na samý kraj, ty se nás už
netýkají.&#160;– Jen ty peníze mi nejdou do hlavy&#160;– odkud peníze?&#160;–
Dědictví?&#160;– Hlavní výhra?&#160;– Nalezený poklad?&#160;– O&#160;tom karty
mlčí.&#160;– Ať jsou, odkud jsou, Pánbůh vám je požehnej.“</p>

<p class="e-bookprozatext">Ještě chvíli se dívala na tu věštbu, teď už zcela
zřetelnou, a&#160;potom shrabujíc pomalu karty, přeskočila v&#160;myšlenkách na
vlastní domácnost, „No, díky Bohu, do našeho Saloupka má přece ještě daleko.
Zachová-li Bůh mě a&#160;ty vysoké pány u&#160;města, kteří nám jsou přízniví, může
to Saloupek dotáhnout až na radu&#160;– budeš mít pak měkce ustláno, holka
milá!“</p>

<p class="e-bookprozatext">A&#160;toto pomyšlení, že Novák není nad Saloupka,
blažilo paní Knedlhansovou velice. Žárlivost její umlkla. Ale cosi jiného se v&#160;ní
rozhořelo. Dychtivost, aby si mohla promluviti s&#160;matkou Kulichovou, aby jí
sáhla na zub, aby dala najevo, že již ví, co a&#160;jak.&#160;– Že se s&#160;ní
setká zítra, kdykoli bude chtít, věděla jistě, záviselo to na ní. Má však
čekati až do zítřka? Má to všechno v&#160;sobě tlumiti a&#160;má uléhati přece
jen v&#160;pochybách, zdali věštba karet je pravdivá?</p>

<p class="e-bookprozatext">Paní Knedlhansová sotva by to vydržela. A&#160;poněvadž
byla ženou činu, a&#160;ne váhavého otálení, rozhodla se rázem. Ještě jednou se
vydá z&#160;teplého hnízda, však se brzy zase vrátí. Musí míti jistotu.</p>

<p class="e-bookprozatext">Za malou chvíli byla v&#160;salupu a&#160;posadila si
na hlavu kokrhel. Stáhla knot petrolejky, zamkla byt, po špičkách slezla ze
schodů a&#160;kmitla se tmavým dvorem jako mátoha. U&#160;Kulichů ve světnici
bylo temno, jen v&#160;kuchyňce se svítilo. Tam tedy host není. A&#160;panička
bez velikého namáhání uhodla, že mladí lidé jsou nejspíš na procházce, jako
její Albínka se Saloupkem. V&#160;průjezdě stanula, naslouchala. Nikde se nic
nehýbalo. Kočičími kroky vyšla až ze vrat, pro všechno se rozhlédla ulicí, zda
by kde cosi zajímavého neshlédla, a&#160;teď vážnými a&#160;doléhavými kroky
vracela se do domu a&#160;zamířila přímo ke dveřím Kulichovým. Zaklepala.</p>

<p class="e-bookprozatext">„No dále!“ ozval se zevnitř hlas matky Kulichové. „Kdopak
to?“</p>

<p class="e-bookprozatext">Dveře i&#160;hadr za nimi na podlaze povolily tlaku zvenčí,
paní Knedlhansová veplula.</p>

<p class="e-bookprozatext">„Šťastný dobrý večer,“ pozdravovala do kuchyně, „nemějte
mi za zlé, paní Kulichová, že vytrhuji&#160;–&#160;–“</p>

<p class="e-bookprozatext">„I&#160;poňžeň rukulíbám, milostpaní,“ vítala Kuliška.</p>

<p class="e-bookprozatext">„– že vytrhuji, ale byla jsem na chvíli z&#160;domu a&#160;trochu
jsem se omeškala. Čekala jsem odpoledne návštěvu&#160;– pěkně vás prosím,
neptal se tu po mně nikdo?“</p>

<p class="e-bookprozatext">„Ani živá duše, milostpaní,“ odpovídala horlivě matka
Kulichová.</p>

<p class="e-bookprozatext">„Nikdo mi tu nezanechal žádný vzkaz?“</p>

<p class="e-bookprozatext">„Dočista nic, milostpaní,“ ujišťovala Kuliška, „a já
se z&#160;domu ani nehnula, sedím tu celé boží odpoledne.“</p>

<p class="e-bookprozatext">„To jsem ráda, že ne,“ řekla paní Knedlhansová, jako by
jí byl kámen ze srdce spadl. „Pořád jsem se strachovala, že u&#160;mne vizita najde
dveře zamčené, až přijde.&#160;– A&#160;paní Kalichová tak sama, sama?“</p>

<p class="e-bookprozatext">„Samotinká, milostpaní.“</p>

<p class="e-bookprozatext">„Nanynka šla na procházku, počítám.“</p>

<p class="e-bookprozatext">„Ba šla trochu,“ odpovídala Kuliška jako z&#160;donucení.</p>

<p class="e-bookprozatext">„No, je jí to přáno,“ hovořila paní Knedlhansová
rozšafně. „Naše Albi taky vyrazila, sotva lžíci položila. Ano, ano, tak to
chodí. Lítávaly jsme za mlada taky, viďte, a&#160;teď je na nás, abychom
hlídaly dům. To je osud starých matek.&#160;– A&#160;Nanynka toho má taky dost
za celý týden a&#160;je ráda, když na čerstvém vzduchu okřeje.&#160;– Však jsem
potkala pana učitele Nováka, když jsem z&#160;domu vycházela&#160;–&#160;–“</p>

<p class="e-bookprozatext">Poslední slova pronesla poněkud výrazněji, ale jen
tolik, aby Kulichová nepřeslechla „učitele“.</p>

<p class="e-bookprozatext">A&#160;slova se neminula s&#160;účinkem. Matka
Kulichová vzhlédla k&#160;paničce s&#160;ústy pootevřenými.</p>

<p class="e-bookprozatext">„Spěchal, spěchal, aby Nanynka dlouho nečekala. A&#160;já
nešťastná jsem ho ještě pozdržela,“ dodala jako kajícně a&#160;správně soudíc,
že se Novák o&#160;setkané zmínil. „Ale to ty moje zpropadené hodinky&#160;–&#160;–“</p>

<p class="e-bookprozatext">„Povídal, povídal,“ řekla Kuliška, „že měl čest s&#160;milostpaní&#160;–“</p>

<p class="e-bookprozatext">Ze zvuku jejích slov nabyla panička jistoty, že karty
nelhaly. Jen pro větší bezpečnost pronesla:</p>

<p class="e-bookprozatext">„Zdá se mi, že se taky za celý týden s&#160;těmi
uličníky ve škole hodně nazlobí.&#160;– Ale všechna čest, paní Kulichová,
radost můžete mít, že si Nanynka takového milého oblíbila. Je to pán něco moc
solidní a&#160;dokonalý. A&#160;v&#160;Nanynce našel, co se k&#160;němu hodí…“</p>

<p class="e-bookhvezdickystred">* * *</p>

<p class="e-bookprozatext">Dávno byla paní Knedlhansová se zdvořilou omluvou
vypáchla z&#160;kuchyně, když matka Kulichová ještě stála, zírajíc na dveře, až
konečně zamumlala:</p>

<p class="e-bookprozatext">„Tak to všechno už taky víš, Sibylo vševědoucí? Vždyť
z&#160;nás nikdo nikomu ani muk! Kdes to vyšťourala? A&#160;to se Nanynka
podiví, až jí vypovím.&#160;– Ale konečně, jaké tajnosti? Za toho se stydět nemusíme&#160;–
na toho si můžeme něco domejšlet…“</p>

<p class="e-bookprozatext">Matka Kulichová šla a&#160;přirazila nohou hadr ke
dveřím, aby zvenčí do kuchyně nefučelo. Skoro se zdálo, že to kopnutí platí
spíš paní Knedlhansové než hadru.</p>

</div>
</body>
</html>