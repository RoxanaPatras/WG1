<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">28. U&#160;Fáfů</h2>

<p class="e-bookprozatext">Rozmarné paní Náhodě zalíbilo se, že toho dne svedla
oba muže ještě jednou, pana domácího i&#160;jeho domovníka.</p>

<p class="e-bookprozatext">Stalo se tak podvečer. Pan Myslíkovský byl již půl
Prahy zchodil, jak si v&#160;duchu povídal, a&#160;vracel se přes nábřeží
Františkovo. Nezahnul do třídy Ferdinandovy, ale dal se kolem rozestavěného
Národního divadla do ulice Na struze, propletl se křivolakými uličkami čtvrti
Vojtěšské a&#160;vybředl z&#160;nich u&#160;samého „Bělohradu“, na počátku
ulice Myslíkovy. Vyhýbal se úmyslně všem ulicím širším a&#160;rušnějším, kde by
se mohl setkati se známými. Dnes neměl za mák chuti odpovídati na všetečné a&#160;zbytečné
otázky.</p>

<p class="e-bookprozatext">„Co dělá nejmilejší paní? Jak se jí daří? A&#160;což
slečny dcery? Brzo-li pak půjdeme na svatbu?“</p>

<p class="e-bookprozatext">Takové otázky pronášely hlavně matky dcer již <b class="calibre17"><i class="calibre4">vdaných</i></b>,
Klotildiných rostenek a&#160;nyní již maminek. Někdy snad byly míněny zcela
upřímně, ale někdy jistě se v&#160;nich skrývalo čertovo kopýtko. Dostati
uzrálou dcerušku z&#160;domu bylo triumfem všech těch paniček, a&#160;viděti
jiného, kdo se s&#160;nimi pořád ještě trápí, bylo jim hřejivým zadostučiněním.
Závistníků a&#160;závistnic měli manželé Myslíkovští dosti pro svůj blahobyt,
pro privátnictví pana Myslíkovského, proto že se nemusil v&#160;žádném úřadě
plahočiti. Tudy ta občasná krůpěj pelyňku, kterou mu nejedna dobrá duše do
záviděného bezstarostného života uronila.</p>

<p class="e-bookprozatext">Pan Myslíkovský polykával tyto pokroutky, slazené
nejlahodnějšími úsměvy, ale v&#160;jícnu mu po nich pokaždé zahořklo a&#160;v&#160;duchu
posílal licoměrné tazatelky ke všem ďáblům.</p>

<p class="e-bookprozatext">Dnes neměl chuti naslouchati takovým hovorům, dnes
vůbec nestál o&#160;to, aby komukoli činil výklady o&#160;své domácnosti, z&#160;níž
jej vypudila dvojí migréna. Dnes by se byl mohl dopustiti nějaké nezdvořilosti,
a&#160;to taky nechtěl. Měl toho všeho dost! Nestál o&#160;žádné líbeznosti, ať
upřímné, nebo předstírané, nestál o&#160;žádnou sdílnost. Trávil se vším, co v&#160;sobě
nosil, a&#160;spálí to nejlépe v&#160;nitru sám.&#160;– Dnes taky zas plnou
měrou pociťoval, oč se připravil, když se tehda po naléhání milé paní Kateřiny
vzdal povolání a&#160;nastoupil život zahálčivého soukromníka. Teď kdyby seděl
v&#160;někdejší své pisárně a&#160;pracoval od rána do večera! Ať by si panička
těkala, kudy chtěla. Ať by vodila i&#160;dcery na ukázku pražskými promenádami.
Snad by se dávno byl vyskytl náhradník za zpropadeného Švalbenšvance, toho
tintěru k&#160;ničemu, leda že mohl sloužit za módního panáka ve výkladní
skříni krejčovské nebo za model frizúry za sklem bradýře Šindlera nebo Kapičky.</p>

<p class="e-bookprozatext">Po celou cestu myslil na domovníka Kulicha. Stále ho
viděl před sebou v&#160;té ošumělé plandě, v&#160;talířové čepici, s&#160;bachratou
kabelou po boku, kolébajícího se po Karlově náměstí, odnášejícího kousek po
kousku Nanynčino zbožíčko na Hradčany&#160;– a&#160;v&#160;duši se mu vkrádala
závist. Jaké to jsou rozmary osudu, že tam do toho nádvorního doupěte trefí
spořádaný člověk, aby si vyvedl holku, rodičům ulehčil? Jako by k&#160;němu do
patra nevedly schody! Ale vždyť on, u&#160;všech čertů, pan Myslíkovský, by
taky dal dceru pořádnému nápadníku, třeba nebyl domácím pánem, panem radou,
fabrikantem!&#160;– Pan Myslíkovský arci by dal, ale paní Myslíkovská… A&#160;to
byl trn v&#160;noze.</p>

<p class="e-bookprozatext">Tak vyplul z&#160;těsných uliček do Myslíkovy, a&#160;tu
padly zraky jeho na zahradní hostinec „U&#160;Bubeníčků“. Pan Myslíkovský
nezapadával takto pouhou namátkou do hostinců, o&#160;něž náhodou zavadil, a&#160;nikdy
nechodil sám. Za čas vyšel s&#160;rodinou, a&#160;tu panička sama vybírala, kam
půjdou, a&#160;rozumí se, po svém vkusu restaurace vzácnější, její minulosti i&#160;nynějšímu
stavu přiměřené. Dnes však byl pan Myslíkovský dlouhým pochodem znaven, prachu
nalokán, žízniv. Zahnul k&#160;Bubeníčkovům&#160;– ale zas obrátil. Tehda to
byl hostinec hledanější, taky tam by mohl míti nepříjemné setkání.</p>

<p class="e-bookprozatext">Urazil maličký kousek cesty, a&#160;tu byl pivovar „U&#160;Fáfů“,
se zahradou. Hospoda pro lid. Pan Myslíkovský dávno již něco takového neviděl.
Jen si to uvědomil, a&#160;již zahnul do průjezdu, prošel po dvoře, vstoupil do
zahrady. Věru, to je kout pro jeho dnešní náladu. Doma počkají, času dost,
zatím se milá choť i&#160;dcera mohou dokonale vyfňukati.</p>

<p class="e-bookodsazeniodstavcepredaza">Stoly v&#160;zahradě byly pokryty
pestrými ubrusy, večerní hosté trousili se již na holbu piva, když byli doma pojedli,
nebo si objednávali lacinou večeři.</p>

<p class="e-bookprozatext">Byl neobyčejně vlahý den dubnový, hostinské zahrady
otvíraly se tenkráte mnohem dříve než jiná léta. Pod nejkošatějším stromem
stálo fysharmonium, u&#160;něho seděl vychrtlý, vlasatý hudebník, šlapal
dýchavičný měch nástroje a&#160;lahodil si zádumčivým valčíkem. „Pan starý“,
vysoký, mladý ještě muž, tváře neštovicemi zďobané, ale bodré a&#160;vlídně se
usmívající, procházel mezi stoly a&#160;posmekával hedvábnou čepicí. V&#160;panu
Myslíkovském poznal hned hosta jiné ráže a&#160;vítal jej hlubokou poklonou.
Řemeslníci, drobní živnostníci tasili ze záprsí sousedské dýmky, nacpávali,
zapalovali. Obláčky dýmu táhly se zahradou jako babí léto a&#160;přinášely panu
Myslíkovskému cosi jako pozdrav z&#160;mladších let. Vše tu bylo po pražsku starobylé,
útulné, jen sklepnice, která před pana Myslíkovského postavila naplněnou holbu,
byla mladá buclatá dívka a&#160;točila se jak na obrtlíku. Ještě bylo denní
světlo, jenom do koutů zahrady kladly se ponenáhlu stíny večera.</p>

<p class="e-bookprozatext">V&#160;duši pana Myslíkovského zalehl podivný stesk.
Jak se liší tento drobný, na pohled spokojený, krejcarový život ode všeho, co
sám za posledních patnáct let zažil! S&#160;jakou chutí pojídají ženy
preclíčky, které roznáší vousáč biblické tváře, známý po Praze „Ježíšek“, jak
chroustají časné ředkvičky. Na šestáky se měří blahobyt těchto lidiček, ale pan
Myslíkovský v&#160;tu chvíli by rád svůj přepych s&#160;nimi vyměnil.</p>

<p class="e-bookprozatext">Zastíniv čelo kloboukem, aby lépe a&#160;sám
nepozorován mohl pozorovati, zahleděl se do směsice lidí neznámých a&#160;neznajících
jej. Drobný ten svět zajímal ho a&#160;pomalu zapomínal na vlastní trampoty.</p>

<p class="e-bookprozatext">Tu zachrastily na písku kroky, jakási postava mihla se
a&#160;z&#160;jejích úst zazněl pozdrav:</p>

<p class="e-bookprozatext">„Dej Pámbu dobrej večír!“</p>

<p class="e-bookprozatext">Pan Myslíkovský otočil hlavu na druhý konec stolu.
Nový host, který málem již dosedal, náhle se vzchopil jako pružinou vymrštěn.</p>

<p class="e-bookprozatext">„Ježíšmarjá&#160;– rukulíbám&#160;– ráčej odpustit,
milostpane…“</p>

<p class="e-bookprozatext">Byl to Kulich.</p>

<p class="e-bookprozatext">Ač se tohoto setkání nenadál, nebyl pan Myslíkovský
tolik překvapen jako jeho domovník, který tu stál jako bídný hříšník, mačkaje
plihou<a href="../Text/vdavky_nanynky_kulichovy_I_042.html#_ftn64" title="" class="pcalibre1 pcalibre" id="_ftnref64"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[64]</span></span></span></span></a>
čepici v&#160;rukou.</p>

<p class="e-bookprozatext">Zdálo se, že pan Myslíkovský vůbec není překvapen.
Pošinul klobouk na hlavě, pokývl docela vlídně a&#160;řekl:</p>

<p class="e-bookprozatext">„No tak si sedněte, Kulichu.&#160;– Co mám odpustit?“</p>

<p class="e-bookprozatext">„Že jsem tak smělej a&#160;nepozornej, milostpane,
poníženě prosím. Ale já si ani nevšimnul&#160;– milostpána jsem nepoznal&#160;–
na mou duši nepoznal&#160;– jináč bych si nebyl troufal&#160;–&#160;–“</p>

<p class="e-bookprozatext">„Cožpak&#160;–?“</p>

<p class="e-bookprozatext">„Abych si k&#160;jednomu stolu&#160;– s&#160;odpuštěním&#160;–“</p>

<p class="e-bookprozatext">„Což koušu, Kulichu?“</p>

<p class="e-bookprozatext">„Pámbu zachraň, milostpane, ráčej odpustit&#160;– ale
já bych do nejdelší smrti&#160;–&#160;–“</p>

<p class="e-bookprozatext">Kulich pořád stál, ale nejenže stál, i&#160;židli
přiklápěl ke stolu, aby smazal stopy své smělosti.</p>

<p class="e-bookprozatext">„Povídám, Kulichu, sedněte!“ velel teď pan Myslíkovský
rozhodně, a&#160;Kulich tedy židli zas odklopil, snesl se na ni a&#160;skrčil
se, aby ho bylo co nejméně vidět.</p>

<p class="e-bookprozatext">„Tak jsem tedy přišel na vaše spády, Kulichu,“ řekl
pan domácí na poslech náramně přísně. „Tak tedy až sem zapadáte, k&#160;Fáfovům,
čtvrt míle z&#160;domova, aby vás matka nevyšpehovala a&#160;nenašla! No to je
hezké.“</p>

<p class="e-bookprozatext">„A&#160;Ježíšmarjá ne, milostpane,“ lekal se toho
podezření Kulich. „Pámbu mě netrestej, že jsem tady nejmíň pět let nebyl, ale
jsem ztahán jak rumařská<a href="../Text/vdavky_nanynky_kulichovy_I_042.html#_ftn65" title="" class="pcalibre1 pcalibre" id="_ftnref65"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[65]</span></span></span></span></a>
kobyla, milostpane, potřetí dnes už se vracím shora, sotva nohama pletu, div že
nepadnu. Jdu kolem, povídám si: Koukej, Fáfovic&#160;– zajdi si na skleničku,
trochu nohám odpočiň.&#160;– A&#160;tak se to stalo, milostpane, že jsem sem
vlezl&#160;– ale nebyl bych se opovážil, kdybych byl věděl&#160;–&#160;–“</p>

<p class="e-bookprozatext">„Že mě sem vaše stará poslala, abych vás tu vyčíhal, co?“</p>

<p class="e-bookprozatext">Kulich vypoulil oči, ale tu již poznal, že pan domácí
žertuje.</p>

<p class="e-bookprozatext">„Milostpane…!“ zubil se.</p>

<p class="e-bookprozatext">„Tak jen seďte a&#160;pijte, Kulichu. Neprozradím vás.
A&#160;vy mne taky ne, co?“</p>

<p class="e-bookprozatext">„Z&#160;toho by si milostpán dělal!“ osmělil se
Kulich.</p>

<p class="e-bookprozatext">Právě před něj sklepnice postavila napěněnou holbu.
Jazyk se mu lípl na patro, rty se mu jen třásly na doušek, ale teď nevěděl, jak
před milostpánem do toho. Neboť jeho napití z&#160;plného bývalo učiněným
obřadem. Vždycky se chápal sklenice, ponášel ji proti světlu, mazlivě ji
hladil, odfukoval pěnu, a&#160;teprve pak se nořil v&#160;líbezný mok. Ale teď,
před panem domácím, nejvyšším svým velitelem, netroufal si provozovati tuto
modloslužbu. Že ho všichni čerti vnesli právě sem! Kde by se toho byl nadál.</p>

<p class="e-bookprozatext">Pan Myslíkovský zdvihl svoji holbu a&#160;pobízel:</p>

<p class="e-bookprozatext">„Tak tedy, Kulichu, chopte se toho&#160;– a&#160;na
zdraví vaší Nanynky!“</p>

<p class="e-bookprozatext">Tomu již nebylo lze odolati.</p>

<p class="e-bookprozatext">„I&#160;Ježíšmarjá, milostpane, poníženě za ni děkuju!“</p>

<p class="e-bookprozatext">Opatrně vztáhl sklenici, aby přiťukl na sklenici pana
domácího, sotva že se jí dotkl, a&#160;bez ofouknutí pěny zaryl se do bledého
moku. Když po dlouhém doušku sklenici odstavil, objevilo se, že nos jeho
zmizel. Na jeho místě měl velikou pěnovou bambuli. Postavil nádobu a&#160;v&#160;rozjaření
pronesl:</p>

<p class="e-bookprozatext">„Tak tedy ať žije, žába zatrápená! Bože, kdyby viděla,
jak tu milostpán se mnou&#160;–“</p>

<p class="e-bookprozatext">Načež&#160;– cítě na nose bělostnou ozdobu&#160;–
jedním hmatem dlaně ji setřel.</p>

<p class="e-bookprozatext">Pan Myslíkovský zadíval se na zrytou tvář starochovu,
na jeho veselé oči, a&#160;stavě sklenici, řekl:</p>

<p class="e-bookprozatext">„Můžete mít radost, Kulichu, vy i&#160;vaše panímáma.“</p>

<p class="e-bookprozatext">„I&#160;dyť máme, milostpane, ráčej dovolit, máme!“
odpovídal Kulich všecek šťasten, že vidí pana domácího v&#160;takovém vzácném
rozmaru. „A&#160;jakou radost, milostpane!&#160;– A&#160;že jsem prve povídal,
jak mě ženské uhoní, to jsem jenom tak zahřešil, milostpane. Nohy bych si
uběhal, kdyby to muselo být. Dyť máme jen tu jednu, milostpane&#160;– kdo by
pro ni všechno nepodstoupil, hnízdo jí nevystlal!“</p>

<p class="e-bookprozatext">„Ale že tak daleko, Kulichu,“ poznamenal pan
Myslíkovský. „Kdybyste se byli zmínili&#160;– snad by se bylo u&#160;nás něco
uprázdnilo. Měli byste ji pod jednou střechou.“</p>

<p class="e-bookprozatext">Kulich se všecek tetelil z&#160;přívětivosti pana
domácího.</p>

<p class="e-bookprozatext">„Ráčej odpustit, milostpane, kdežpak to by nám bylo
připadlo. Ale hlavně, milostpane, nemohlo by to být. On má školu nahoře na
Hradčanech, nemohl by tak daleko běhat. A&#160;pak, milostpane: všechno by to
bylo krásné, ale možná, že by to taky nedělalo dobrotu. Máma by jí přes tu
chvíli do všeho čmuchala, a&#160;na to každý muž není. Takhle to bude líp,
milostpane&#160;– ráčej věřit.“</p>

<p class="e-bookprozatext">Panu Myslíkovskému Kulich z&#160;duše mluvil. Dívá se
jistě na svět jinými okuláry než on, pan Myslíkovský, a&#160;přece dobře vidí.
Taky ten porobenec z&#160;nádvorní díry má své zkušenosti a&#160;rozumí životu.
Ale oč laciněji ke všemu přišel než on, pan domácí!</p>

<p class="e-bookprozatext">„Jste šťastný táta, Kulichu. Vidíte, vidíte, já ještě
žádnou svatbu nechystám&#160;–&#160;–“</p>

<p class="e-bookprozatext">„Bude to, milostpane, taky to bude!“</p>

<p class="e-bookprozatext">„Ale kdy, Kulichu!“</p>

<p class="e-bookprozatext">„Jen chtít, milostpane. Z&#160;takového domu!“ </p>

<p class="e-bookprozatext">Pan Myslíkovský nahnul se teď přes stůl.</p>

<p class="e-bookprozatext">„Kulichu,“ povídal, „Kulichu stará, kdybych já byl na
vašem místě a&#160;vyvdával dceru&#160;– rozumí se naši Klotyldu, nebo Málka má
na vdavky ještě času&#160;–, pět stovek bych dal na místě, věřte mně. Pět
stovek hotových, Kulichu!“</p>

<p class="e-bookprozatext">Kulich se díval na domácího pána dlouhým, zkoumavým
pohledem, jako by nevěděl, kterak tomu rozumět, aniž taky věděl, jak
odpověděti. Ale konečně řekl:</p>

<p class="e-bookprozatext">„Milostpane, to je slovo! To je velké slovo!“ </p>

<p class="e-bookprozatext">Oba mužové se odmlčeli. Potom pan Myslíkovský, vida
prázdnou sklenici Kulichovu, pobídl ho:</p>

<p class="e-bookprozatext">„Dejte si ještě jednu, Kulichu, a&#160;zapijte to.&#160;–
Jsou věci, kterých člověk za peníze nedostane.“ </p>

<p class="e-bookprozatext">Zdráhal se sice Kulich, zdráhal, ale rád poslechl
opětného vyzvání. Takové pocty ještě nikdy se mu nedostalo, a&#160;kdož ví,
dostane-li se do smrti. A&#160;když pan domácí sám kývl na sklepnici a&#160;taky
si dal nalít, Kulich poseděl ochotně.</p>

<p class="e-bookprozatext">Potom vyprávěl milostpánovi, jak to u&#160;Nanynky
nahoře vypadá, jak to má „zvelebeno“ a&#160;jak se na to těší. Chvíle uběhla.
Pan Myslíkovtský zavolal pak sklepnici, zaplatil i&#160;za Kulicha, a&#160;společně
vycházeli ze zahrady. Odpočinuli si, a&#160;Kulich odcházel všecek v&#160;nitru
rozjařen. Taky pan Myslíkovský setřásl ze sebe dřívější mrzutou náladu.</p>

<p class="e-bookprozatext">Přede vraty smekl Kulich čepici, ukláněl se:</p>

<p class="e-bookprozatext">„Tak poníženě děkuju, milostpane, uctivě rukulíbám a&#160;šťastnou
dobrou noc přeju.“</p>

<p class="e-bookprozatext">„No, no, kampak ještě míříte, Kulichu?“</p>

<p class="e-bookprozatext">„Domů, milostpane, ráčej-li dovolit. Domů.“</p>

<p class="e-bookprozatext">„Vždyť já taky&#160;– máme stejnou cestu.“</p>

<p class="e-bookprozatext">„Ale já počítám, milostpane, že se nesluší, abych s&#160;milostpánem&#160;–&#160;–“</p>

<p class="e-bookprozatext">„Nežvaňte, Kulichu! Pojďte!“</p>

<p class="e-bookprozatext">Zatím se na Prahu byl snesl večer. Oba muži kráčeli,
Kulich vždy o&#160;půl kroku pozadu. Pivo jej učinilo poněkud smělejším, jazyk
mu rozvázalo. Povídal a&#160;povídal, pan domácí naslouchal a&#160;v&#160;duchu
si opakoval: „Šťastný Kulich!“&#160;–&#160;– </p>

<p class="e-bookprozatext">Doma Kuliška vítala starého:</p>

<p class="e-bookprozatext">„Že konečně jdeš! Už jsem chtěla na komisariát, jestli
tě někde nepřejeli!“</p>

<p class="e-bookprozatext">„Ale, stará, zašel jsem si k&#160;Fáfovům na sklenici
piva. Snad jsem si ji zasloužil? Třikrát nahoru a&#160;zpátky&#160;–&#160;–“</p>

<p class="e-bookprozatext">Kuliška byla dnes uznalá.</p>

<p class="e-bookprozatext">„Však už to nebude dlouho trvat, pomaloučku tam bude
všechno, tatíku.“</p>

<p class="e-bookprozatext">Kulich povečeřel, i&#160;sklenici piva ještě vypil,
když druhou od Fáfů zamlčel, a&#160;vyšel před dům, aby vykouřil dýmku tabáku.
Zatím se o&#160;setkání s&#160;panem domácím nezmínil, na to je času dost,
myslil si.</p>

<p class="e-bookprozatext">A&#160;jak stál před vraty a&#160;vykuřoval
hvězdičkám, rozpomínal se na hovor s&#160;panem domácím a&#160;v&#160;duchu si
povídal:</p>

<p class="e-bookprozatext">„Pět stovek, milostpane? A&#160;na to nezapomenu, ráčej-li
dovolit.“</p>

<p class="e-bookprozatext">Otec Kulich i&#160;v&#160;myšlenkách byl k&#160;vládci
domu zdvořilý, uctivý.</p>

</div>
</body>
</html>