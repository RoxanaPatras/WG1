<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">4. Podvečerní
návštěva</h2>

<p class="e-booktirazacitacetext">Do širokého, nízkého klenutého
průjezdu známého nám již domu vstoupila naditá ženská postava. Bylo hodně
sychravo, sníh nedávno napadlý honem tál, jako by cítil, že se do panující
nezdařené zimy nehodí, od nohou po čertech studilo. Naditá panička v&#160;průjezdě
zadusala nohama, aby setřásla z&#160;obuvi sněhovou tu omáčku. Pod klenbou hlubokého
průjezdu zadunělo to, jako by spustil stoupy. Však panička měla nohy jako
stoupy<a href="../Text/vdavky_nanynky_kulichovy_I_042.html#_ftn5" title="" class="pcalibre1 pcalibre" id="_ftnref5"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[5]</span></span></span></span></a>
a&#160;na nohou dokonalé „liberecké“, podražené bytelnou hřbetovicí. Málem že
se špalíčková dlažba průjezdu neprohýbala.</p>

<p class="e-bookprozatext">Hlavu paninu kryl důkladný, prošívaný „kapižon“<a href="../Text/vdavky_nanynky_kulichovy_I_042.html#_ftn6" title="" class="pcalibre1 pcalibre" id="_ftnref6"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[6]</span></span></span></span></a>;
atlasový, na jehož podšívku byly vynaloženy alespoň čtyři tabule vaty. Vypadal
zezadu jak potápěčská kukla; ale i&#160;zpředu podobalo se, jako by panička
nosila skafandr, neboť její zraky byly obrněny velikými okrouhlými okuláry v&#160;silných
rohových obroučkách. A&#160;tak trochu i&#160;sově se podobala.</p>

<p class="e-bookprozatext">Podívala se napravo, podívala se nalevo průjezdu.
Nalevo byly široké schody dubové, hodně vyšlapané; napravo dvoje nebo troje
dveře, železným plechem pobité. Co hledala, nebylo za těmito dveřmi. A&#160;panička
tedy vyplula z&#160;průjezdu do temného dvora. A&#160;jako by měla v&#160;ruce
neomylný kompas, spolehlivým pudem vedena a&#160;po čichu zamířila právě do
kouta, odkud blikalo okno mdle osvětlené. Ba ano, tam byla nade dveřmi tabulka
s&#160;nápisem „Domovník“, a&#160;tu panička hledala.</p>

<p class="e-bookprozatext">Ostatně při podobném hledání málokdo se zmýlí. Díra v&#160;domě
nejhorší, beze světla, beze vzduchu, ta je vždycky ještě dosti dobrá pro
domovníka. Pronajmout ji nájemníku&#160;– proti tomu by se zdravotní komise po
čertech ohradila. Ale na byty domovníků není žádné hygieny. Ty jsou buď mimo
všechna opatření zdravotní, nebo nad nimi. Možno, že po nějaké staré
zkušenosti. Že si ani žádná epidemie do nich netroufá.</p>

<p class="e-bookprozatext">Panička postála, vytáhla z&#160;liščího rukávníku
šátek, otřela pečlivě nos. Připomínáme, že bylo počasí naměkko. Tálo i&#160;v&#160;nosech.&#160;–
A&#160;potom panička zaklepala.</p>

<p class="e-bookprozatext">Zevnitř ozvalo se chraptivé „Dále!“ A&#160;to pronesla
paní Kulichová, zdvihnuvši zvědavě hlavu, co zas a&#160;kdo to zas. Klika bytu
domovníkova cvakne za den třeba padesátkrát, ale každé její cvaknutí může
přinésti cosi neočekávaného.</p>

<p class="e-bookprozatext">Host stiskl kliku, ale dveře ztěžka povolovaly. Byly
obloženy hadrem, aby pod nimi do kuchyňky nefičelo, a&#160;hadr povoloval tlaku
asi tak ochotně a&#160;hladce jako struhadlo. A&#160;pod hadrem i&#160;pode dveřmi
skřípěl písek, jako by kdosi utahoval brzdu. Naditá panička však asi byla z&#160;vlastní
domácnosti uvyklá takovým opatřením, i&#160;zabořila se do dveří&#160;– a&#160;stála
v&#160;kuchyni. Teď teprve, za světla petrolejky na pecince, bylo viděti,
kterak je na ní sukní a&#160;jiných nezbadatelných částí oděvu, že by jimi
naplnil velmi prostranný šifonér<a href="../Text/vdavky_nanynky_kulichovy_I_042.html#_ftn7" title="" class="pcalibre1 pcalibre" id="_ftnref7"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[7]</span></span></span></span></a>.</p>

<p class="e-bookprozatext">„Že jsem tak smělá a&#160;že vytrhuju,“ pronesla
vpadnuvší návštěva, aniž se představila. „Ale povídali mi, že je tu v&#160;domě
na prodej mandl. Tak bych se na něj ráda podívala, dyby byl k&#160;čemu.“</p>

<p class="e-bookprozatext">„Kdopak to povídal?“ řekla paní Kulichová. </p>

<p class="e-bookprozatext">„Inu, jak se tak povídá,“ odpovídala naditá panička. „Člověk
slyší, někdy se ani neptá.“</p>

<p class="e-bookprozatext">„To slyší,“ potvrdila paní Kulichová. „Nažblaboní toho
lidi dost&#160;– ale tenkrádejc v&#160;tom bude omyl. Nepřekoukli se v&#160;čísle?“</p>

<p class="e-bookprozatext">„No nepřekoukla. Štyryadvacet&#160;– a&#160;to je zde.“</p>

<p class="e-bookprozatext">„To by bylo,“ řekla paní Kulichová, a&#160;poněkud
mrzutěji dodala: „Ale mandl sotva. O&#160;tom bych taky něco věděla. Mandlovat
chodí celý dům za roh&#160;– tam je mandl s&#160;mechanikou.“</p>

<p class="e-bookprozatext">„Divná věc,“ řekla naditá panička. „Povídali číslo
štyryadvacet&#160;– mandl&#160;– k&#160;doptání u&#160;domovníka. A&#160;voni
přece, že sem tak smělá, sou paní domovnice?“</p>

<p class="e-bookprozatext">„Bodejť paní domácí!“ odvětila paní Kulichová trochu
dopálena.</p>

<p class="e-bookprozatext">„Jistotně mi povídali, že mandl, starý mandl. Ale
někdy je starý mandl lepší než nový. Je vyzkoušený. Já na všelijaký novoty ani
moc nedám. A&#160;vědí voni jistě, že sem tak smělá, esli tu někde v&#160;domě
nějaký mandl&#160;–&#160;–?“</p>

<p class="e-bookprozatext">„No, to bych asi musila vědět,“ odpovídala paní
Kulichová. „Mandl! Přec ho někdo nemá v&#160;salóně na kredenci! Dyť to nejsou
kapesní hodinky!“</p>

<p class="e-bookprozatext">„Divná věc,“ řekla zase naditá paní, zastrkujíc do
rukávníku šátek, jímž si hned po vstupu byla otírala skla okulárů.&#160;– „Aby
to snad byl mandl domácí, skládací, jak je teď všade prodávají&#160;–&#160;–?“</p>

<p class="e-bookprozatext">To byl háček, na němž uvázla i&#160;posavadní jistota
paní Kulichové. Domácí mandl? Nakonec by taky mohlo být. A&#160;paní Kulichová
polohlasně konala malou přehlídku domu:</p>

<p class="e-bookprozatext">„U&#160;domácích nemají, to vím jistě. U&#160;Šnajdrů&#160;–
kuchta chodí k&#160;hokynáři. Revidentovic neperou doma. Karkulovi jsou bez
dětí, sami dva&#160;– mívají prádla tak do hrsti, načpak mandl. Hejtmanovům perou
v&#160;kasárnách. Knedlhansovi&#160;– kam by to postavili&#160;–, a&#160;to je
první a&#160;druhé poschodí. Dole a&#160;vzadu je taková strakatina&#160;– ne,
paničko, povídám, to je mejlka v&#160;čísle. Zde to není.“</p>

<p class="e-bookprozatext">Poslední slova pronesla důrazněji, jako by navrhovala
konec debaty. A&#160;již sahala zas po hadru, jejž při příchodu nadité paní
pustila do škopku na lavici. Neboť bylo téměř nemožno pomysliti si paní
Kulichovou bez hadru, ať mokrého, nebo suchého.</p>

<p class="e-bookprozatext">Naditá panička však, jako by na odchod nepomýšlela,
pronesla spíše sama k&#160;sobě než k&#160;paní Kulichové:</p>

<p class="e-bookprozatext">„To je škoda. Byla bych na něj měla jistýho kupce. No,
jakáž pomoc. Možná, že přece je chyba v&#160;čísle.“</p>

<p class="e-bookprozatext">Potom, jako by stále ještě nebyla u&#160;konce,
pronesla přívětivě:</p>

<p class="e-bookprozatext">„A&#160;tak sama, paní domovnice?“</p>

<p class="e-bookprozatext">Matka Kulichová se vzpřímila a&#160;změřila hosta
podezíravým pohledem. To je divného vyptávání! A&#160;řekla stručně:</p>

<p class="e-bookprozatext">„Sama? Ne. Se starým.“</p>

<p class="e-bookprozatext">Cizí panička buď neporozuměla úsečné odpovědi matky
Kulichové, nebo jí nestačila. Ani toho snad si nepovšimla, že se Kuliška
postavila jako na obranu, ježto se právě v&#160;tu chvíli zkoumavě rozhlížela
kuchyňkou. Tak po slovech matky Kulichové vytasila se s&#160;další otázkou, na
pohled zcela bezděčnou:</p>

<p class="e-bookprozatext">„Já myslila jako, že sem tak smělá, esli mají dětičky?“</p>

<p class="e-bookprozatext">„Dětičky?&#160;– Ne, ty nemáme, chvála Bohu,“ odmítla
Kulichová domněnku. „Dceru máme, ale ta už je veliká. Kampak eště do téhle
ďoury s&#160;dětičkama!“ dokončila posměšně.</p>

<p class="e-bookprozatext">„A&#160;kdepak je slečinka? Copak dělá?“ ptala se
návštěva a&#160;rejdila očima dokola a&#160;pod nábytkem, jako by tam dceru
hledala.</p>

<p class="e-bookprozatext">Ale teď měla matka Kulichová toho výslechu právě dost.
Zas pustila hadr do škopku, otřela ruce o&#160;zástěru, ukazováčkem a&#160;palcem
levice vzala nos jak do štipce, pohlédla pronikavě na zvědavou ženštinu a&#160;zeptala
se:</p>

<p class="e-bookprozatext">„Že sem já teď tak smělá: kterápak oni vlastně jsou?“</p>

<p class="e-bookprozatext">Tato otázka uvedla návštěvu ve zjevné rozpaky, neboť,
nadála-li se jí snad na počátku,&#160;– nyní, po všem tom hovoru nebyla na ni
připravena. Skoro však se zdálo, že chce svojí „totožnost“ utajiti. A&#160;tak
místo jména svého řekla paní Kulichové:</p>

<p class="e-bookprozatext">„No, nehněvají se, paní, vidím, že bych zdržovala. Můj
Bože, myslila jsem stran toho mandlu, ale vidím, že jsem zabloudila. No nemají
mi za zlé, že jsem vytrhla z&#160;práce. Tak aby jich tu Pámbu opatroval, když
o&#160;mandlu nevědí. Musím se zeptat, kde vlastně&#160;– taky někdo mluví tak na
půl huby a&#160;všecko si poplete. Dej Pámbu šťastnou dobrou noc!“</p>

<p class="e-bookprozatext">Hadr u&#160;dveří poznovu zaskřípal, naditá panička
vyšla a&#160;plula přes kaluže na dvoře do průjezdu. Co tak mohla býti z&#160;domu,
otevřely se dveře příbytku Kulichových po třetí a&#160;matka Kulichová jak
lasice přeběhla po dvoře i&#160;průjezdem a&#160;povystrčila z&#160;vrat hlavu
jenom na tolik, aby oči viděly vpravo i&#160;vlevo.</p>

<p class="e-bookprozatext">Zdálo se jí, že naditá paní zastavila se na protějším
chodníku kdesi u&#160;třetího stavení a&#160;ještě se zadívala na dům, svěřený
péči manželů Kulichových, aby si jeho podobu dobře vštípila.</p>

<p class="e-bookprozatext">Matka Kulichová couvla, aby jí ani špička nosu z&#160;vrat
nečněla, a&#160;zahuhlala pro sebe, v&#160;sychravině se otřásajíc:</p>

<p class="e-bookprozatext">„Tys nehledala mandl, maškaro&#160;– tys chtěla něco
jiného! Ale co?“</p>

<p class="e-bookprozatext">S&#160;tou záhadou vrátila se zas ke svému škopku a&#160;hadru.</p>

</div>
</body>
</html>