<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">11. Otec Kulich nic nenamítá</h2>

<p class="e-booktirazacitacetext">Jindřich Novák rázem, jediným
pohledem přelétl postavu nastávajícího tchána svého&#160;– jediným pohledem ji
takřka zhltl, a&#160;tím taky ji vtiskl do paměti své k&#160;nezapomenutí. V&#160;tom
celku a&#160;v&#160;úboru, v&#160;jakém tu právě před ním stál, poznal by ho
již mezi tisíci lidmi, kdekoli by se s&#160;ním setkal, a&#160;vždy by si řekl:
Tohle je starý pan Kulich, tatínek mé Andulky. A&#160;když ho měl takto v&#160;paměť
otištěna, počal se teprve obírati jednotlivostmi a&#160;podrobnostmi jeho
zjevu.</p>

<p class="e-bookprozatext">Kalmuk byl příliš volný, škotské kalhoty příliš
plandavé a&#160;plné záhybů podélných i&#160;příčných, z&#160;čehož Novák
neomylně usoudil, že otec Kulich je kostry drobné, útlé, a&#160;že celá jeho
tělesnost neoplývá nadbytkem tuku. Rukávy kalmuku byly značně dlouhé, že z&#160;nich
vyčnívaly jen konečky prstů Kulichových, červených a&#160;paličkovitých. Krk
byl tenký, protáhlý, a&#160;na něm seděla hlava malá, pokrytá vlasy ještě dosti
hustými, kučeravými, barvy velmi neurčité&#160;– vlastně barev neurčitých.
Neboť ač se zdály šedivými, hrály poněkud i&#160;do plava a&#160;do zelena, a&#160;nesnadno
bylo uhodnouti, jakým původně se honosily zbarvením. Snad bývaly ryšavé, jako
kníry, které v&#160;celku houževnatě udržovaly barvu leštěné mědi a&#160;jen
konečky jejich byly nazelenalé. Jiných vousů otec Kulich neměl. Holil se vždy v&#160;sobotu
večer velmi svědomitě a&#160;nešetřil při tom krve. Tvář jeho každé neděle byla
plna nových „škrtů“, sotva přes noc zajizvených. Zaviňovala to nejen břitva,
kterou obtahoval na staré kožené kšandě, ale i&#160;nerovná půda tváře jeho,
plné všelikých vrásek a&#160;prohlubní. Nebylo divu, že tu i&#160;tam břitva
zajela a&#160;sebrala i&#160;kousek kůže. Ale starý Kulich nebyl ani příliš
choulostivý, ani žádný parádník. Z&#160;počátku, před lety, posmíval se mu
bradýř z&#160;protější strany ulice, Švarc, že vypadá vždy v&#160;neděli jak
anatomický preparát, čemuž však otec Kulich brzy ulomil hrot. Roznesl po všech
výčepech v&#160;okolí, že jej holí právě ten zlomyslný bradýř,&#160;– a&#160;soused
Švarc se svými posměšky umlkl, když prohrál žalobu na Kulicha pro urážku na
cti. Ještě sluší dodati, že nos Kulichův nebyl ani řecký, ani římský, nýbrž spíše
poněkud baňatý, že měl Kulich sivé oči a&#160;nad očima hrozivé houštiny
šedavého obočí. Přesto celkový jeho výraz byl mírumilovný a&#160;jako „zapomenutý“.
Zvláště za hovoru chvílemi rychle mžikal očima, jako by se honil za nápadem,
jejž právě chtěl pronésti.</p>

<p class="e-bookprozatext">Takový byl otec Kulich. Jenom snad ještě pro úplnost:
v&#160;mládí svém býval klempířem. Řemeslo však zapomněl na vojně, kde strávil
osm nejkrásnějších let života, a&#160;to jako forejšic čili důstojnický sluha.
Tato hodnost vojenská byla mu dokonalou průpravou pro jeho pozdější povolání
životní, pro domovnictví.</p>

<p class="e-bookprozatext">Vstoupil teď do jizby a&#160;nejevil ani za mák
překvapení, že vidí neznámého. Ač neměl o&#160;spádech Nanynčiných potuchy,
domyslil se, z&#160;jaké asi příčiny neznámý člověk přišel. Obrátil se k&#160;choti
a&#160;pronesl otázku:</p>

<p class="e-bookprozatext">„Tenhle pán&#160;–&#160;–?“</p>

<p class="e-bookprozatext">Matka Kulichová otřela ruce o&#160;zástěru a&#160;s&#160;výrazem
úcty i&#160;pýchy a&#160;laskavosti mateřské odpovídala:</p>

<p class="e-bookprozatext">„Pan učitel Novotný, starouši&#160;–&#160;–“</p>

<p class="e-bookprozatext">„Novák, prosím,“ opravil Jindřich.</p>

<p class="e-bookprozatext">„To by venkoncem bylo jedno,“ řekl otec Kulich, „jen
když hodnej člověk. A&#160;jak to, že pan Novák&#160;–&#160;–?“</p>

<p class="e-bookprozatext">Paní Kulichová neodpověděla. Tím výmluvnější však byl
její pohled, jímž zaletěla k&#160;dceři Nanynce.</p>

<p class="e-bookprozatext">Manžel se podíval na dceru, na Nováka, a&#160;řekl
jen: „Mhm!“</p>

<p class="e-bookprozatext">Domněnka jeho byla matčiným pohledem potvrzena.</p>

<p class="e-bookprozatext">Po tomto stručném projevu mávl pravicí vzhůru,
setřásaje tak rukáv níže, aby uvolnil a&#160;hostu podal ruku.</p>

<p class="e-bookprozatext">Novák ji starému pánu upřímně stiskl a&#160;potřásl
jí.</p>

<p class="e-bookprozatext">„Pokládám si za čest, že vašnost poznávám,“ řekl při
tom.</p>

<p class="e-bookprozatext">„Stejným pádem,“ odpovídal Kulich, „stejným pádem.
Račte odpustit, že vytrhuju, ale matka povídala, abych v&#160;šest přišel.
Musil jsem opustit poslední labetu&#160;– však jim ji nenechám. A&#160;račte se
zas posadit, vašnosti, jako doma.&#160;– Ale kalmuk slíknu, matko, je tu horko.“</p>

<p class="e-bookprozatext">„Snad by si netento&#160;– starouši,“ napomínala
matka, „když máš hosta!“</p>

<p class="e-bookprozatext">„Už jo, matko,“ hovořil Kulich, svlékaje kabát. „Dyť
mám čistou nedělní košili, a&#160;host přišel venkoncem za Nandou, a&#160;ne za
mnou. Ostatně se může taky slíknout.“</p>

<p class="e-bookprozatext">Nanynka se rozpaky zardívala až po uši. Její obavy se
splňovaly. Chování otcovo sotva vzbudí v&#160;Jindřichovi dojem příznivý.</p>

<p class="e-bookprozatext">Ale Novák, pozoruje rozpaky dceřiny, stiskl jí úkradmo
ruku a&#160;usmívaje se pošeptal jí: „Váš tatínek je výborný muž, Aničko! To je
člověk bez přetvářky.“</p>

<p class="e-bookprozatext">„To je!“ povzdychla Nanynka, a&#160;bylo zřejmo, že by
si přála, aby se tatínek v&#160;této chvíli přece trochu přetvařoval.</p>

<p class="e-bookprozatext">Otec Kulich zatím vylezl ze svého kalmuku, který na
něm vypadal skoro jako potápěcí zvon, a&#160;teď na něm zazářil jiný kus oděvu&#160;–
vesta, kteráž zvláštností a&#160;pronikavostí barev svých úspěšně závodila s&#160;nohavicemi,
ba vítězně je překonávala. Bylať urobena ze srstnaté látky hedvábného lesku,
napodobující kůži bengálského tygra. Ale vlastně každý tygr byl by před touto
vestou zahanben schlípl uši a&#160;zatáhl ohon. Na oranžové půdě šlehaly
příčným směrem hnědé a&#160;černé hadovité paprsky jako plameny. V&#160;podivuhodném
tomto žíhaném krunýři vypadal Kulich jak „ohnivý muž“ z&#160;cirku nebo zvěřince.
Na všechen způsob celý jeho exotický úbor předstihoval bujnou obratnost malířů,
kteří vyrábějí plakáty pro varietní a&#160;kouzelná divadla.</p>

<p class="e-bookprozatext">Otec Kulich pověsil kalmuk „na komín“, totiž na dvířka
otvoru pro vymetání sazí vedle kamen, a&#160;přisedl ke stolu na židli, na níž
dříve byla seděla jeho choť. Když dosedl, skoro se utopil pod stolem; zbyla ho
malá hromádka nad stolní deskou.</p>

<p class="e-bookprozatext">„Zdá se mně,“ řekl, když dosedl, „že nám naše matka
chystá něco na zub. Cejtil jsem vedle v&#160;kuchyni jakousi člověčinu&#160;–
zdá se mi uzené se zelím.“</p>

<p class="e-bookprozatext">„Abys ty necejtil!“ ozvala se rozmarně matka
Kulichová, která nechala dveře do kuchyně nedovřené, aby aspoň zdaleka byla
účastna zábavy ve světnici. „Chvíli ještě počkáš, až se dovaří knedlíky.“</p>

<p class="e-bookprozatext">„A&#160;Nanda zatím by mohla doskočit se džbánem pro
nějaké pivo,“ pokračoval Kulich. „U&#160;Čejků před chvíli naráželi.“</p>

<p class="e-bookprozatext">„Nestarej se, tatínku,“ ozývala se z&#160;kuchyně
Kuliška, „už je doma&#160;– láhvové.“</p>

<p class="e-bookprozatext">Všechno tedy bylo opatřeno, následkem čehož otec
Kulich obrátil pozornost k&#160;hostu.</p>

<p class="e-bookprozatext">„Tak, tak, tedy učitelskej, vašnosto?&#160;– A&#160;jste
už pro sebe?“</p>

<p class="e-bookprozatext">Jindřich Novák nerozuměl ihned. A&#160;tatík doplňoval:</p>

<p class="e-bookprozatext">„Jako máte-li už vlastní školu?“</p>

<p class="e-bookprozatext">Chvilečku hleděl Novák na starého zkoumavě, chápe-li
dobře smysl otázky, totiž je-li snad už řídícím, a&#160;pak řekl:</p>

<p class="e-bookprozatext">„Mám slíbeno, že letos budu jmenován definitivním,
pane Kulichu. Ale na místo řídícího si hezkých pár let počkám.“</p>

<p class="e-bookprozatext">„Mhm,“ řekl Kulich, jako by se na cosi rozpomínal. „No,
učitelství je venkoncem jistej chleba, dyž je vůbec. Ale s&#160;tou mládeží je
asi zlosti. Je to náramná zběř nekáraná!&#160;– Aspoň v&#160;naší ulici&#160;–
to je pádeř lotrovská!“</p>

<p class="e-bookprozatext">„Mnoho záleží na rodičích,“ poznamenal Novák.</p>

<p class="e-bookprozatext">„Rodiče?“ řekl Kulich. „Taky někdy holota. Aspoň v&#160;naší
ulici. Onehdá takový šibeničník roztřískal hokynáři vedle okno, hokynář ho
dopadl a&#160;natřel mu slechy. Ale měl jste vidět, jak na něj přiběhli rodiče
a&#160;co mu vyváděli.&#160;– Já bych kluci enšpíglové pozavíral na noc do
sklepa a&#160;rodiče na policii za katr. Je špatná supernace na všechno!“</p>

<p class="e-bookprozatext">Projeviv takto aspoň díl svých zásad vychovatelských,
zadíval se Kulich do prázdna, jako by stíhal nevyjádřenou myšlenku, a&#160;po
chvilce dodal:</p>

<p class="e-bookprozatext">„Já bych neměl náturu na učitelství.“</p>

<p class="e-bookprozatext">Novák posečkal okamžik, propoví-li staroch ještě něco,
a&#160;poznamenal pak:</p>

<p class="e-bookprozatext">„Je k&#160;tomu třeba mnoho trpělivosti.“</p>

<p class="e-bookprozatext">„Trpělivosti, vašnosto?“ vyhrkl Kulich krom obyčeje
rychle. „Ví-li někdo, co je trpělivost, jsme to my, panečku. Nebo nájemníci, pane&#160;–
(Kulich se přiklonil k&#160;Novákovi, jako by mu svěřoval tajemství)&#160;–
nájemníci jsou někdy taky branže&#160;– aspoň v&#160;téhle naší ulici.“</p>

<p class="e-bookprozatext">Bylo zřejmo, že ulice, jíž svůj život zasvětil, otce
Kulicha málo v&#160;čem uspokojuje. Snad že jen jediný výčep Čejkův mu plně vyhovoval,
a&#160;ten vlastně byl už za rohem.</p>

<p class="e-bookprozatext">Bylo tedy patrno, že má Kulich o&#160;věci názor ustálený,
a&#160;Jindřich Novák nehodlal nikterak míněním starého pána otřásati a&#160;vůbec
debatu rozpřádati. Čekal jenom na vhodnou přestávku, aby panu Kulichovi
pověděl, co ho sem přivedlo, a&#160;požádal, aby jeho ucházení o&#160;Nanynku
bylo příznivě přijato. Ale než promluvil, svezly se zraky otcovy z&#160;Nanynky
na Nováka a&#160;staroch řekl:</p>

<p class="e-bookprozatext">„Tak vy jako smejšlíte na naši Nandu, vašnosto?&#160;–
No, pročpak ne. Holka je v&#160;letech, že se vdávat může&#160;– a&#160;vy taky
máte vojnu z&#160;krku&#160;– aspoň tak počítám.“</p>

<p class="e-bookprozatext">Matka Kulichová v&#160;kuchyni zaměstnávala se sice
svědomitě večeří, ale přece dávala pozor na každé slovo, a&#160;teď byla jako
na trní, že tatík tak neočekávaně uhodil na jádro věci. Jen&#160;– pro Krista
pána&#160;– aby nevypleskl nic nemoudrého, aby milého nápadníka nějak nezalekl.
Zdálo se jí nanejvýš na čase, aby zakročila. Honem tedy odtáhla hrnek s&#160;knedlíky
z&#160;kola, aby jí nepřekypěl, a&#160;popadnuvši nějaké příbory, spěchala s&#160;nimi
do světnice. A&#160;tu, kladouc nože a&#160;vidličky na stůl, řekla k&#160;dceři:</p>

<p class="e-bookprozatext">„Abys prostřela bílý ubrus, Nanynko, a&#160;všechno
přichystala&#160;– knedle se dovářejí.“</p>

<p class="e-bookprozatext">Potom drcla loktem do manžela a&#160;pošeptala mu:</p>

<p class="e-bookprozatext">„Počkej s&#160;tím, starouši, až po večeři. Vždyť
vlastně nevíš, co a&#160;jak pan učitel&#160;–&#160;–“</p>

<p class="e-bookprozatext">Ale Kulich nenáležel k&#160;lidem, kteří se zarazí, že
snad promluvili nevčas. A&#160;bez ohledu, že matka šeptá, pronesl hlasitě a&#160;důrazně:</p>

<p class="e-bookprozatext">„Jakpak bych nevěděl, matko? Že nejde za tebou, je
docela jistotné&#160;– mě venkoncem taky jakživ neviděl&#160;–, tak tedy zbejvá
Nanda. A&#160;před večeří jako po večeři. Myslíš si, že o&#160;ženění člověk
nemůže mluvit na lačný žaloudek? No mám pravdu, vašnosto?“</p>

<p class="e-bookprozatext">„Dojista, pane Kulichu,“ řekl Novák, chápaje se pásma
starochem načatého, pohlížeje s&#160;úsměvem na pýřící se Nanynku a&#160;sahaje
po její ruce. „Tedy docela stručně, vážení páni rodičové: mám slečnu Aninku rád&#160;–
máme se rádi oba a&#160;chceme se vzít, jak jen okolnosti dopustí. A&#160;to
může býti snad již letos, a&#160;snad již o&#160;prázdninách, jestliže svolíte
a&#160;nebudete míti proti mé osobě námitek. Mám Andulku tak rád&#160;– tak
rád, drahá paní maminko a&#160;vážený pane otče, a&#160;mojí pevnou a&#160;nejlepší
vůlí jest, aby byla šťastna a&#160;spokojena. Dáte mi ji tedy? Smím k&#160;vám
přicházeti?“</p>

<p class="e-bookprozatext">Již při prvních slovech rozdrkotala se matce Kulichové
brada jako v&#160;zimnici, oči se jí zaplavily. A&#160;když Novák dokončil,
tekly jí slzy proudem. Sepjala ruce jako k&#160;modlitbě, honem však sáhla po
zástěře, aby slzy utřela, a&#160;v&#160;hrdle jihlo jí, když rozechvělým hlasem
promluvila:</p>

<p class="e-bookprozatext">„Pane učiteli&#160;– drahý pane&#160;–, kdopak by
odporoval, když cítí, že s&#160;vámi dítě dojde štěstí! Aby jen Pánbůh dal,
abyste v&#160;ní našel, co hledáte&#160;– jako matka musím jen říci, že je
Nanynka dítě dobré a&#160;nezkažené. A&#160;jak vás má ráda, to jsem viděla
včera večer a&#160;v&#160;noci.“</p>

<p class="e-bookprozatext">Teď uchvátila Nanynku a&#160;objímala ji a&#160;líbala,
div ji nezadusila. Potom skromně a&#160;skoro s&#160;ostychem podávala ruku
Novákovi. A&#160;když nápadník tvrdou a&#160;netvárnou tu ruku povznesl k&#160;ústům
a&#160;políbil, skoro zděšena mu ji utrhla a&#160;vykřikla:</p>

<p class="e-bookprozatext">„Ježíš Marjá, pane Nováku, to ne! Toho nejsem hodna!“</p>

<p class="e-bookprozatext">„Seš matka, mámo,“ pronesl moudře otec Kulich, „a máš
ruku poctivou&#160;– a&#160;jeho to nezabije.&#160;– A&#160;já, vašnosto, taky
souhlasím.“</p>

<p class="e-bookprozatext">Po svém kalmukovém zvyku natřásl si otec Kulich rukáv
košile a&#160;podal Novákovi pravici.</p>

<p class="e-bookprozatext">„Po staročesku, vašnosto,“ povídal, „stisknout a&#160;potřást.&#160;–
Budete mít holku dobrou, žádnou couru. A&#160;nás dva&#160;– (ukázal na sebe a&#160;na
ženu)&#160;– si neberete.“</p>

<p class="e-bookprozatext">Nanynka se rozplývala v&#160;pláči. Novák beze slova
chopil ji za obě ruce a&#160;střídavě je povznášel ke rtům a&#160;pokrýval
polibky.</p>

<p class="e-bookprozatext">Táta Kulich nevypadl z&#160;míry. Zarachotil trochu
židlí, jako by pro ni hledal pevnou půdu, a&#160;hledě na ženu, tonoucí v&#160;blaženém
pláči, hovořil sebevědomě a&#160;přesvědčivě:</p>

<p class="e-bookprozatext">„Tak vidíš, matko, že to šlo taky před večeří!&#160;–
Ale teď už ty knedlíky vylov a&#160;přines uzené, ať nás dýl nedráždíš.
Venkoncem snad i&#160;vašnosta má hlad!“</p>

<p class="e-bookprozatext">„Už, už, starouši!“ a&#160;blažená matka Kulichová
chvátala do kuchyně.</p>

</div>
</body>
</html>