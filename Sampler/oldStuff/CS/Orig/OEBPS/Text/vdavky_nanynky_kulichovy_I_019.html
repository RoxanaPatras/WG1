<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">12. Kterak otec Kulich rodinu
překvapil</h2>

<p class="e-booktirazacitacetext">Bylo po večeři&#160;– a&#160;Jindřich
Novák si oddechl. Neboť dnes poprvé šel za nevěstou a&#160;poprvé tedy „v
rodině“ večeřel. Potýkal se do dneška s&#160;ledačím a&#160;mnohou nesnáz v&#160;životě
překonal, ale teprve dnes poznal, jaký silácký kus práce by znamenalo překonati
večeři v&#160;rodině milované dívky, kdyby se neobrnil veškerou statečností,
aby odolal pobízení nejen dobré matky Kulichové, ale i&#160;milé Nanynky. Ba, v&#160;tomto
turnaji by Novák nadobro byl padl, neboť panímáma nespokojila se pouhým
pobízením, nýbrž usuzujíc, že odpírání hostovo vyplývá jen z&#160;pouhé
ostýchavosti a&#160;skromnosti jeho, nakládala mu vlastní rukou na talíř. A&#160;teprve
když matka na chvilku pozornost od něho odvrátila, nebo dokonce do kuchyně
odskočila, vymáhal si Novák snažnými prosbami na Nanynce, aby ho zas přílišného
nadělení zbavila, přebytek mu odebrala.</p>

<p class="e-bookprozatext">Moudřeji než manželská jeho polovice počínal si otec
Kulich, třebaže se v&#160;tom skrývalo i&#160;trochu zdravého sobectví.</p>

<p class="e-bookprozatext">„Tak tedy mějte rozum, ženské, a&#160;nenuťte vašnostu!“
napomínal ženu i&#160;dceru. „Víc člověk nepojí, než se do něho vejde!“</p>

<p class="e-bookprozatext">A&#160;pošilhávaje po přeplněném talíři Novákově,
dodával:</p>

<p class="e-bookprozatext">„A&#160;žádné neštěstí, zbude-li vám něco. Zítra to
ohřejete a&#160;máte oběd.“</p>

<p class="e-bookprozatext">Potom se obrátil přímo k&#160;hostu a&#160;pronesl k&#160;němu
malou radu pro život:</p>

<p class="e-bookprozatext">„Nebo to si pamatujte, vašnosto, až jednou budete sám
hospodařit, dvě věci na světě jsou lepší ohřívané než čerstvé: to je příkladně
tuhle uzené se zelím a&#160;s&#160;knedlíkem&#160;– a&#160;pak skopová kejta.
Ale kdypak my, už jsme neviděli skopovou kejtu!“ dodal žalobně.</p>

<p class="e-bookprozatext">Matka Kulichová pocítila hrot výčitky ve slovech
mužových, ale před Novákem nebylo na čase, aby choti odpověděla, jak by byla
učinila beze svědků. I&#160;nutila se do rozmaru, když pronášela:</p>

<p class="e-bookprozatext">„No ano, stanouši, chceš-li se na ni jen podívat,
zastav se u&#160;řezníka. Ale teď rostou skopové kejty jen pro pány domácí. Ani
u&#160;huntýře<a href="../Text/vdavky_nanynky_kulichovy_I_042.html#_ftn21" title="" class="pcalibre1 pcalibre" id="_ftnref21"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[21]</span></span></span></span></a>
se na ni nesmíš zeptat, holenku.“&#160;–</p>

<p class="e-bookprozatext">Posléze tedy bylo po večeři.</p>

<p class="e-bookprozatext">Teď otec Kulich, zapiv poslední sousto a&#160;utřev
ústa, vzchopil se, popošel ke skříni, v&#160;níž byly sklenice všelikých tvarů,
porcelán a&#160;jiné památnosti rodinné, sáhl po nějaké nádobce a&#160;vrátiv
se, postavil ji na stůl. Byly v&#160;ní doutníky nestejné délky i&#160;tloušťky.</p>

<p class="e-bookprozatext">„Zapalte si, vašnosto. Po dobrém soustě dobré cigárko!“</p>

<p class="e-bookprozatext">„Kouřívám sice taky, pane Kulichu,“ řekl Novák, „ale
nerad bych tu dámám na noc zadýmal.“</p>

<p class="e-bookprozatext">„Beze všeho oslejchání, vašnosto,“ nutil Kulich. „Však
si vyvětrají.&#160;– A&#160;tohle nejsou kupované, to jsou darované. Tak časem
někdo z&#160;domu se praští přes kapsu, dá mi doutníček. Ale to není zboží na
všední den, ty já schovávám na svátek&#160;– a&#160;dnes máme svátek. Viď,
Nando?“</p>

<p class="e-bookprozatext">Po těch slovech otec Kulich taškářsky se usmál, což u&#160;něho
bylo vzácností, a&#160;mrskl očima po dceři skoro hlasitě. Nanynka se zarděla a&#160;rychle
podávala svému Jindřichu krabičku sirek, aby tak šelmovství otcovo zastřela.
Taky matka se tvářila, jako by neslyšela a&#160;neviděla, chrastila sklenicemi,
horlivě je dolévala, potom přisedla ke stolu.</p>

<p class="e-bookprozatext">Jindřich Novák již vypouštěl první tenké mráčky z&#160;doutníku
a&#160;hleděl za nimi, jak se rozplývaly. Otec Kulich nemírnil se tak. Zalehl
do svého jako plným měchem a&#160;vybafl mrak, že se pod lampou na chvíli
zatmělo.</p>

<p class="e-bookprozatext">Čtyři tu seděli kolem stolu a&#160;bylo zjevno, že
nadchází chvíle, které se Novák nejvíc obával. Chvíle po sytém najedení, jaksi
po vyčerpání hlavního programu večera, bývá i&#160;ve vznešenější domácnosti
povážlivá, k&#160;„volné zábavě“ bývá dlouhý krok. Pozvaní vyčkávají, až začne
hostitel&#160;– domácí pán často čekává na první slovo hostí svých, a&#160;výsledkem
bývají přestávky trapně dlouhé.</p>

<p class="e-bookprozatext">V&#160;takové tišině octl se teď nápadník Nanynčin.
Kdyby s&#160;ní byl sám, věděl by, o&#160;čem hovořiti. Ale tu seděli tři lidé,
vyčkávající nepochybně jeho slova, každý z&#160;nich jiného duševního základu a&#160;krom
Nanynky nikdo stejných zájmů. Což může zajímati dobrou panímámu Kulichovou krom
řeči o&#160;vdavkách dceřiných? Ale o&#160;tom řekl Jindřich zatím dosti před
večeří. Nebylo by vhodno zabývati se podrobnostmi. Šlo by taky hned příliš do
tuha. A&#160;co se starým Kulichem? Jeho duševní obzor je náramně odlišný.
Tohoto starocha třeba teprve trochu prostudovati.</p>

<p class="e-bookprozatext">Taky Nanynka pociťovala tíhu chvíle. A&#160;nejhůře jí
bylo, že tušila rozpaky Jindřichovy. Skoro teď v&#160;duchu vyčítala mamince,
že obeslala tatínka domů, že mu přikázala, aby se dostavil k&#160;večeři. Jak
hezky jim uplynulo celé odpůldne! Pojednou tu v&#160;Nanynce vyzrálo poznání,
že otcové bývají mnohdy&#160;– ne-li vždycky&#160;– nejnevhodnějšími účastníky
takovýchto dýchánků, aspoň na samém počátku.</p>

<p class="e-bookprozatext">Matka Kulichová, sedící proti nápadníku, hleděla k&#160;němu
skromně a&#160;vyčkávavě. Znala již hodného toho člověka&#160;– jediný půlden s&#160;ním
byl jí za celé neděle a&#160;měsíce. Mnohé matky mají takový vzácný dar
prozíravosti a&#160;vidění do budoucna, je to cosi pudového.</p>

<p class="e-bookprozatext">Vše, co slyšela od „Jindry“, jak ho Nanynka chvílemi
pojmenovala, tolik se jí líbilo, že se těšila na pokračování před tatíkem. Ať
ho taky užije.</p>

<p class="e-bookprozatext">Ale Jindra pořád ještě nezačínal.</p>

<p class="e-bookprozatext">Tu krom nadání obou ženštin začal&#160;– otec Kulich
sám.</p>

<p class="e-bookprozatext">Pojednou vybafl zas mocný mrak dýmu a&#160;spustil:</p>

<p class="e-bookprozatext">„No tak jak vidím, holky, jste tuhle s&#160;vašnostou
docela alianc?“</p>

<p class="e-bookprozatext">„Ale starouši&#160;–&#160;–“ namítla matka skoro
káravě.</p>

<p class="e-bookprozatext">„No no, matko, dej mi domluvit. Mě to těší.“</p>

<p class="e-bookprozatext">Obrátil se k&#160;Novákovi:</p>

<p class="e-bookprozatext">„To je totiž tak, vašnosto: mámy někdy mívají podivné
brouky, víme? Nejde jim každý pod nos.&#160;– Nebyla by naše první ani poslední.&#160;–
Abysme si rozuměli, vašnosto: máma si tak přávala&#160;– pokud já vím&#160;–
pro Nandu řemeslníka. Šikovného řemeslníka, víme? Řemeslo má zlatý dno, když
jde.&#160;– No neračte na mě, vašnosto, pozírat, že jako já sám&#160;–&#160;–
Mě z&#160;toho svedla vojna. Za osum let člověk odvykne.&#160;– No a&#160;vida,
najednou pak přijde učitelskej. To je vlastně ouřada, pán&#160;– a&#160;já se
svým rozumem ptám: zdali pak vám Nanda vyhoví?&#160;– No dobře, vašnosto, vy
jste do holky nahlíď a&#160;víte, co v&#160;ní je&#160;–&#160;–“</p>

<p class="e-bookprozatext">„Ano, pane Kulichu,“ přerušil Jindřich tatíka, „seznal
jsem v&#160;Andulce dobré srdce, zdravý smysl a&#160;schopnosti, jakých
vyžaduji na budoucí ženě své. Anička má bystrou hlavičku. Anička se ještě
mnohému dovede naučiti, a&#160;na to kladu váhu, pane Kulichu.“</p>

<p class="e-bookprozatext">„Dobře, vašnosto, tuze dobře. Má holka pochopa, vím
to, dost se nás natejrala, když chodila do školy a&#160;vyslejchala nás&#160;–
mnohdy jsme i&#160;s&#160;mámou nevěděli, kudy kam&#160;– to se pro vás hodí.
Říkávala nám slečna ze školy: dejte Andu na učitelství. Ano, ale kde na to
nabrat? Bylo potřeba na živobytí, tak musila Nanda přivydělávat.&#160;– A&#160;teď
jsme, vašnosto, kde máme bejt. Holku vám dáme rádi, proto je na světě, ale co k&#160;ní,
toho mnoho nečekejte&#160;–&#160;–“</p>

<p class="e-bookprozatext">„Ale starouši!“ vmísila se teď matka Kulichová,
všechna zardělá, a&#160;mávla rukou, jako by chtěla muži řeč od úst utrhnouti.</p>

<p class="e-bookprozatext">Nanynka seděla na své židli jako socha. Že již dnes
dojde na tuto praktickou stránku, nenadála se. Za nic na světě nemohla se teď
podívati na svého Jindru.</p>

<p class="e-bookprozatext">Novák, jenž po celou tu chvíli držel doutník dvěma
prsty, poponesl jej teď, ale nedonesl ke rtům a&#160;řekl k&#160;otci Kulichovi:</p>

<p class="e-bookprozatext">„Pane otče, vězte a&#160;věřte mi: ode chvíle, co
Andulku znám, nezabýval jsem se ani na okamžik pomyšlením&#160;– pomyšlením&#160;–&#160;–“
Nemohl najíti vhodného slova.</p>

<p class="e-bookprozatext">„Já vím, vašnosto,“ přejal zas Kulich řeč, „co jako
holka dostane. Ano, že jako to nestojí ani za mnoho přemejšlení. To byste byl
venkoncem uhoď. Ale jako táta mám přece jen povinnost otevřít efétu<a href="../Text/vdavky_nanynky_kulichovy_I_042.html#_ftn22" title="" class="pcalibre1 pcalibre" id="_ftnref22"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[22]</span></span></span></span></a>
v&#160;pravý čas. Vašnosto, co tu bydlíme v&#160;těch ďourách na dvorečku nebo
pod zemí, žádný z&#160;nás nepotřebuje verthajmky.<a href="../Text/vdavky_nanynky_kulichovy_I_042.html#_ftn23" title="" class="pcalibre1 pcalibre" id="_ftnref23"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[23]</span></span></span></span></a>
Ale co je tak potřeba na vybytí, abyste dostal holku pořádně oblečenou&#160;–
to tuhle máma snáší po leta do své almary jako křeček, tam to je.&#160;– Na
peřiny ji taky nastřádala vlastnoručního draní&#160;– panečku, v&#160;tom
dřevníku tuhle vzádu vykrvácelo něco hus na Nandiny peřiny&#160;– vstávala k&#160;nim
matka třikráde, <span class="calibre21">čtyrykráde za noc a&#160;cpala
je šiškama&#160;–&#160;–“</span></p>

<p class="e-bookprozatext">„Bože, člověče, ty semluvíš věcí dohromady!“ zvolala
matka Kulichová.</p>

<p class="e-bookprozatext">„Jedno po druhém, pajmámo, aby vašnosta věděl,“
hovořil Kulich, nedávaje se vyrušiti. „No a&#160;dále, vašnosto, abyste měli
taky na čem spát a&#160;na čem sedět, kam šaty ukládat a&#160;tomu podobně, a&#160;to
mám pro Nandu dvanáct stovek. Z&#160;toho si koupíte, co budete chtít.“</p>

<p class="e-bookprozatext">Kulich domluvil, mocně vybafl a&#160;napil se na
dlouhou svoji řeč.</p>

<p class="e-bookprozatext">Při posledních jeho slovech vytřeštila matka Kulichová
oči, otevřela ústa, muže téměř polykala.</p>

<p class="e-bookprozatext">„Ty máš dvanáct set, starej?!“ zvolala v&#160;úžase.</p>

<p class="e-bookprozatext">„Pro Nandu,“ řekl tatík.</p>

<p class="e-bookprozatext">„Dvanáct set?!“ opakovala matka.</p>

<p class="e-bookprozatext">„Zlatejch!“ odpověděl Kulich.</p>

<p class="e-bookprozatext">„Pro Boha tě prosím&#160;–&#160;–!“</p>

<p class="e-bookprozatext">Tatík Kulich již necekl, vzchopil se, zašel do kouta
ke starému kufru, který byl schránou jen jeho dokumentů, památek i&#160;všelikých
nástrojů, odemkl jej, chvilku se v&#160;něm hrabal, načež vrátiv se ke stolu
položil před Nováka otevřenou knížku městské spořitelny a&#160;řekl:</p>

<p class="e-bookprozatext">„Vašnosto, přečtěte si to.“</p>

<p class="e-bookprozatext">Novák učinil odmítavý posunek. Zato však Nanynka
vyskočila ze své židle a&#160;naklonila se nad knížkou. Hlava jí jen hořela,
oči plály.</p>

<p class="e-bookprozatext">Zatím vzchopila se i&#160;matka, ne však, aby se
podívala do knížky, nýbrž uchvátila muže za rukáv košile, odtáhla jej od stolu,
a&#160;přemáhajíc úsilně rozčilení a&#160;tlumíc hlas, dotírala na chotě: „Dvanáct
stovek?&#160;– A&#160;já nic nevím?!&#160;– Kdes je vzal?&#160;– Tys někoho
zabil&#160;–&#160;–!“</p>

<p class="e-bookprozatext">„<b class="calibre17"><i class="calibre4">Dva</i></b>, mámo,“ ušklíbl se pitvorně táta
Kulich. „Jednoho žida a&#160;jednoho Turka! A&#160;tuhle pod podlahu jsem je
zahrabal.“</p>

<p class="e-bookprozatext">Ač věděla, že je to pouhý šprým, matka Kulichová
bezděčně vyjekla a&#160;odskočila, jako by skutečně stála nad mrtvolami pod
podlahou.</p>

<p class="e-bookprozatext">Překvapení vydařilo se tatíku Kulichovi dokonale.</p>

</div>
</body>
</html>