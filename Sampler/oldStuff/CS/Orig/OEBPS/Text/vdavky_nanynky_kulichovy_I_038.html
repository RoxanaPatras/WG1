<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">31. Paní Knedlhansová chystá
dýchánek</h2>

<p class="e-booktirazacitacetext">Po té neděli, když Nanynka u&#160;domácích
zvala, utíkal čas jako voda. Budoucí soboty již měla vystoupiti ze šití u&#160;slečny
Agáty Pazderkovy, aby se mohla oddati posledním přípravám, posledním starostem
o&#160;vlastní mladou domácnost. Soudila sice matka Kulichová, že by dcera byla
měla odejíti již na dvě neděle před svatbou, „nebo teď už na několika těch
šestácích nezáleží,“ povídala, „a práce ještě je houf!“ dodala po pražsku. Ale
Nanynka z&#160;vděčnosti k&#160;milé slečně Agátě chtěla vytrvati co nejdéle.
Bylať právě jarní sezóna, taky slečna Agáta měla pro své zákaznice práce „houf“,
a&#160;Nanynka byla její nejobratnější tovaryškou a&#160;měla nejlepší vkus.
Krom toho, po pravdě řečeno, bylo jí tesklivo z&#160;nastávajícího loučení se
slečnou Agátou, s&#160;družkami a&#160;s&#160;celým šitím, s&#160;nímž byly
sloučeny vzpomínky nejblaženější. V&#160;tu dobu seznámila se s&#160;Novákem,
tam na ni ve stínů Masných krámů čekával, tam taky ji někdy doprovázel, když
neměl školu od samého rána. Každá dlaždice v&#160;tom okolí, každý chodník připomínal
jí nějakou milou chvilku. Taky v&#160;šití vyslechla mnohou narážku družek na
své „spády“, neboť přes všechnu opatrnost neušla švadlenkám její večerní
dostaveníčka, a&#160;tak nejednou padla škádlivá poznámka o&#160;jakési
tajuplné postavě, která se náhle vynoří z&#160;temných koutů a&#160;připojuje
se k&#160;slečně, která je Nanynce na vlas podobna. Tvářívala se sice Nanynka,
jako by se durdila pro takové narážky, zatím však ráda jim naslouchávala,
zvláště v&#160;době, kdy ještě byl Novák pro rodinu hlubokým tajemstvím a&#160;kdy
si o&#160;něm neměla s&#160;kým pohovořiti. A&#160;vzpomínala, kterak se dobrá
slečna Agáta tvářívala, jako by drobných těch prostořekostí neslyšela, ale když
nemohla již přeslechnouti, jak napomínala tovaryšky, aby Nanynku nepokoušely.
Zatím však sama na ni po očku hleděla a&#160;někdy žertovně i&#160;prstem
zahrozila. Tak se „šití“ stalo Nanynce vlastně druhým a&#160;stejně milým domovem.</p>

<p class="e-bookprozatext">A&#160;s&#160;tím vším se za krátkých několik dní
rozloučí. Věru, bylo jí lítostivo u&#160;srdce, když v&#160;pondělí, v&#160;<span class="e-bookdejapoznamkykurzivatucnechar">poslední</span> to pondělí,
nastupovala cestu do Lazarské ulice. Od tohoto pondělka za týden již nepůjde
nikam. Se šitím v&#160;družném kroužku veselých, bezstarostných děvčat bude
navždy konec. Záviděly jí sice všechny dívky toho štěstí, ale Nanynka v&#160;srdci
již teď oplakávala svůj odchod, jímž přemilá část života navždy se uzavře.</p>

<p class="e-bookprozatext">„Mohla zůstat už doma, holka zpropadená!“ prohodila
matka, když Nanynka odešla. „Však by to udělaly bez ní taky&#160;– přitáhly by
ostatní trochu!“</p>

<p class="e-bookprozatext">„To se ti řekne, mámo,“ odpovídal rozvážně otec
Kulich. „Ano, kdyby tam seděly samé takové holky, jako je Nanda!&#160;– Ale já
jí to schvaluju. Není ono o&#160;těch pár zlatek, ale vydržet! Však by ji
slečna Agáta sama domů poslala, kdyby ji nepotřebovala. To tě může jen těšit.“</p>

<p class="e-bookprozatext">Matka v&#160;duchu sice to uznávala, ale ještě
pobroukávala. Více pro sebe než ke Kulichovi, a&#160;hlavně do sebe.</p>

<p class="e-bookprozatext">„Mámo,“ povídal Kulich, „začíná ti hořet hlava.
Říkají, že se každá nevěsta před svatbou devětkrát zblázní, ale stakramente, ty
sama začínáš bláznit! Co chceš? Néble<a href="../Text/vdavky_nanynky_kulichovy_I_042.html#_ftn73" title="" class="pcalibre1 pcalibre" id="_ftnref73"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[73]</span></span></span></span></a>
tam jsou, postele juž ustlány, nádobíčko jsem tam odštrachal&#160;– těch pár
šarapatek, co tu ještě zbylo nebo co ještě sneseš, vezme se pak rázem do
košíku. Na to by potřebovala čtrnáct dní vagant<a href="../Text/vdavky_nanynky_kulichovy_I_042.html#_ftn74" title="" class="pcalibre1 pcalibre" id="_ftnref74"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[74]</span></span></span></span></a>?&#160;–
Bláznily byste tu dvě, a&#160;ještě byste pobláznily mě. Ale já se toho
uchráním.“</p>

<p class="e-bookprozatext">Táta Kulich měl pravdu. Hořelo-li v&#160;hlavě
matčině, Kulich zachovával chladnou krev. Přecházel po domě, pokuřoval z&#160;dýmky,
poněkud bedlivěji dohlížel na čistotu a&#160;na pořádek, aby to všude „vypadalo“,
a&#160;jen jediná změna se s&#160;ním stala. Dbal i&#160;vlastního zevnějšku
pečlivěji než jindy a&#160;v&#160;poslední tu dobu sahal dvakrát v&#160;témdni<a href="../Text/vdavky_nanynky_kulichovy_I_042.html#_ftn75" title="" class="pcalibre1 pcalibre" id="_ftnref75"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[75]</span></span></span></span></a>
po čisté košili do prádelníku, což se předtím nikdy nedělo. Kuliška odměřovala
mu vždy jen jedinou, „aby s&#160;tím zatraceným prádlem nebylo tolik dření“,
ale teď pro jeho parádění ani necekla. Byla s&#160;tím docela srozuměna.</p>

<p class="e-bookprozatext">Jen něco vězelo v&#160;hlavě Kulichově. Vyjádření pana
domácího, že by hned položil pět stovek, kdyby byl na místě Kulichově, kdyby
vdával dceru, to jest slečnu Klotyldu.</p>

<p class="e-bookprozatext">„Stakramente,“ projíždělo hlavou Kulichovou nejednou
za den, „pět stojek! A&#160;tomu já věřím, že by je položil. Slečinka by měla
zrovna tak čas. Jak začnou slívy přezrávat, scvrkají se. Slečinka je právě tak
ještě při šťávě.“</p>

<p class="e-bookprozatext">Ano, kdyby ono bylo tak snadno dohoditi ženicha, jako
dohazoval panu staviteli Pětipsovi kupce na domy! Ale v&#160;tom oboru neměl
Kulich žádných známostí a&#160;styků. K&#160;Čejkovům nechodili lidé, kteří by
se mohli ucházeti o&#160;slečnu Klotyldu. Přesto mu vyjádření pana
Myslíkovského vězelo v&#160;mozku jako červ. Pět stovek!</p>

<p class="e-bookprozatext">Týden ubíhal, předposlední neděle se blížila. Od
neděle za týden pojede Nanynka do kostela. Jakživa poprvé tam <span class="e-bookdejapoznamkykurzivatucnechar">pojede</span>. Nitro matky Kulichové
třáslo se, když na to pomyslila&#160;– a&#160;když si přimyslila, že ona sama <b class="calibre17"><i class="calibre4">taky</i></b>
pojede! A&#160;celá Apolinářská kolatura<a href="../Text/vdavky_nanynky_kulichovy_I_042.html#_ftn76" title="" class="pcalibre1 pcalibre" id="_ftnref76"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[76]</span></span></span></span></a> ji uvidí. Nad
jakoukoli prací se při tom Kuliška skláněla, ronila na ni nebo do ní vřelé slzy
radosti, za srdce ji to popadalo. A&#160;při tom ústa její šeptávala:</p>

<p class="e-bookprozatext">„Ježíši Kriste, pane nebeský, žes toho mi dopřál&#160;–
žes toho mi dal dočkat! Naše Nána pojede, já za ní, s&#160;tátou, slečny
domácích, paní Knedlhansová a&#160;dóvi kdo ještě!“</p>

<p class="e-bookprozatext">V&#160;ústech se jí slévalo, že nestačila polykat.
Někdy ji tak zastihl Kulich, když měla oči zaplavené, a&#160;buď že nerozuměl,
nebo jako by nerozuměl, říkával jí:</p>

<p class="e-bookprozatext">„No, nebreč, mámo! Dyk nám Nanda nezmizí ze světa. Na
Račany není dvacet mil&#160;– a&#160;budeme tu mít víc místa&#160;–, leda že
bys pak ze stejskání políčila na vránu&#160;–&#160;–“</p>

<p class="e-bookprozatext">„Že ti huba neopuchne, brepto stará!“ odpovídala matka
v&#160;dobromyslném rozdurdění. „Já pláču radostí!“</p>

<p class="e-bookprozatext">„To tedy si pobreč, mámo,“ přivoloval Kulich
velkomyslně „abys pak neřvala tolik při oddavkách.“</p>

<p class="e-bookprozatext">„A&#160;ty se budeš řehtat, kmotře, viď? Tobě by to
bylo podobné.“</p>

<p class="e-bookprozatext">Takové drobné a&#160;nekrvavé potyčky sváděli staří
manželé několikrát za den, a&#160;přesto matka Kulichová, „kdyby sama před
sebou se nestyděla“, byla by starého co chvíli popadla za krk a&#160;zhubičkovala
jej. Vždyť nebýti jeho dvanácti stovek, nedopadaly by vdavky Nanynčiny tak
bohatě. Bude-li mu do smrti něco vděčně pamatovati, zapamatuje mu tohle. Nikdy
by nebyla řekla, jak dovede na dítě vyzískati, jak dovedl zachovati. A&#160;teď
nejednou si pomyslila, jak mu snad někdy křivdívala. Pavouk je podivný, trampoty
s&#160;ním bývaly, ale táta je to, táta dobrý! Tam na Hradčanech dva vyparáděné
pokojíky&#160;– jak se jí o&#160;nich nikdy nesnilo&#160;– vydávají o&#160;tom
svědectví.</p>

<p class="e-bookprozatext">Bylo v&#160;pátek, den krásný a&#160;slunečný, že i&#160;v&#160;tom
brlohu Kulichovic bylo veselo. Slunce šourem svítilo do oken, v&#160;nichž
Nanynka pěstovala v&#160;kořenáčích bazalky, balzamíny, rezedku&#160;– samé
laciné, vděčné a&#160;trpělivé květiny, nad nimiž se rozpínala pýcha Kulichova,
stará košatá fuchsie „košilatka“ rudých kalíšků v&#160;bělostných zvoncích.
Mnoha nájemníkům dal Kulich odnože z&#160;tohoto letitého kmínku, ale nikde se
tak nevyvedly jako mateřský kříček, ač byly v&#160;oknech partají podmínky
zdánlivě mnohem příznivější. Nikdo nechápal, že fuchsie Kulichova právě v&#160;tom
brlohu tak zdárně prospívá.</p>

<p class="e-bookprozatext">Bylo k&#160;poledni, Kuliška dávno měla uklizeno a&#160;teď
se přebírala v&#160;nějakém prasklém puncláku na polici v&#160;kuchyni. Tam
ukrývala své „kosmetiky“ na svatbu, totiž nový kousek pískového mýdla a&#160;lahvičku
glycerinu. Častěji teď než kdykoli vypírala si ruce, na noc je glycerinem
natírala, aby pozbyly drsnosti z&#160;věčného toho drhnutí schodů, špláchání ve
škopku, z&#160;nekonečného zápolení s&#160;hadry, přesličkou a&#160;rýžovým
kartáčem. Byly jak struhadlo, ani do rukavic by jich nedostala&#160;– a&#160;na
svatbu musí v&#160;rukavicích a&#160;při tabuli nesmí se vytasiti s&#160;rukama
jak pohrabáče.</p>

<p class="e-bookprozatext">Přede dveřmi kuchyňky se zatemnilo, a&#160;vstoupila paní
Knedlhansová. Přicházela teď častěji, vždy s&#160;nějakým důležitým
připomenutím, ale dnes měla věc obzvláště naléhavou.</p>

<p class="e-bookprozatext">„Už jsem tu zas, paní Kulichová, a&#160;je svrchovaný
čas. Máme pátek&#160;– aby do neděle taky pan ženich&#160;–&#160;–“</p>

<p class="e-bookprozatext">Matka Kulichová vzhlédla překvapena a&#160;dychtivá, s&#160;čím
panička přichází.</p>

<p class="e-bookprozatext">„Račte dále, milostpaní,“ pobízela.</p>

<p class="e-bookprozatext">„Totiž, paní Kulichová,“ hovořila panička, „nemějte mi
vůbec za zlé, že se jako pořáde do těch věcí pletu, ale doufám, že s&#160;tím
budete svolná. Totiž, abych se zkrátka vyjádřila, vy přece nemůžete jako
nechat, aby se všichni ti svadebčané sešli poprvé až o&#160;veselce.“</p>

<p class="e-bookprozatext">Matka Kulichová vyvalila oči.</p>

<p class="e-bookprozatext">„No áno,“ řekla si panička s&#160;uspokojením, „mínila
jsem, že na to nepomyslíte.&#160;– Sice nás bude polovička z&#160;domu, ale ani
sám pan ženich všechny nezná, nebo jen tak od oka, ale teď ostatní, povídám? A&#160;v&#160;tom
bývá chyba, když se oučastníci setkají až o&#160;svatbách. Všichni bývají do
poloučas jak namrzlí, ani jména jeden druhého nepamatuje, a&#160;když se pak
nakrásně všichni seznámí a&#160;spřátelí, bývá právě tak čas, aby šli zas domů.
A&#160;to je náramná škoda. Pak teprv by si leckdo s&#160;leckým rád pohovořil.
A&#160;proto aby to o&#160;veselce nebylo tak studené a&#160;zamrklé, soudím
já, paní Kulichová, že byste měli všechny ty pány a&#160;dámy sezvat na neděli
odpoledne, na tuhletu neděli, a&#160;mohlo by to být u&#160;nás nahoře. Takový
dýchánek, víte, paní Kulichová?“</p>

<p class="e-bookprozatext">„Dýchánek?“ opakovala Kulíška. Slyšela to slovo dnes
poprvé.</p>

<p class="e-bookprozatext">„Ovšemž, milá paní, dýchánek. Totiž, abych pravdu
řekla, za našich mladých let se říkalo jináč. Tenkráde to býval poltrábend, a&#160;pravda,
bývalo to právě ten večer před veselkou. Hotová rabulace, i&#160;na pokličky se
při tom třískalo, na měděnce bouchalo, a&#160;vůbec to bývala náramná
skotačina. V&#160;tomhle pádě to arci nemůžeme nechat až na večer před svatbou,
protože bychom to sotva zas přivedli do pořádku na druhý den, a&#160;bylo by
toho mnoho najednou. Snad ani paní z&#160;domácích by to ráda neviděla. Ale
tedy v&#160;neděli odpoledne, o&#160;týden napřed, u&#160;nás a&#160;ve vší
solidnosti. Přišel by pan ženich, přivedl by svého mládence, pozvali byste slečny
domácích, vy a&#160;pan Kulich taky, toť se rozumí, a&#160;vůbec všichni, kdo
mají být na veselce. Proto, paní Kulichová, aby se to jako všechno navzájem
seznámilo&#160;– a&#160;na veselku pak přijdou už jako staří kamarádi. Mluvila
jsem o&#160;tom už s&#160;panem poručníkem Dundrem, a&#160;ten to zouplna
schvaluje. A&#160;právě řekl, že by to mohl být jako takový dýchánek.“</p>

<p class="e-bookprozatext">„Dýchánek?“ opakovala podruhé Kuliška a&#160;honila se
v&#160;myšlenkách za tím slovem, aby jeho smysl pochopila.</p>

<p class="e-bookprozatext">„Ano, právě. Tak se tomu teď říká.&#160;– Doufám, že s&#160;tím
souhlasíte, a&#160;slečna Nany a&#160;pan ženich taky.&#160;– Pan poručník
Dundr přijde k&#160;nám zítra a&#160;pak bude mít čest a&#160;zastaví se taky u&#160;vás.
Rád by se seznámil s&#160;Nanynkou, s&#160;panem ženichem. To se podíváte, paní
Kulichová, jaký je to aranžér.&#160;– Ó, to je člověk! Do Vídně se moh‘ dostat,
paní. Kulichová, ale nešel tam. Říkal vždycky, že na světě je jen jedna Praha,
a&#160;to měl svatou pravdu.“</p>

<p class="e-bookprozatext">Matka Kulichová byla vším tím až popletena. „Není na
to pozdě, milostpaní? Máme dnes pátek, jakpak se to sežene?“</p>

<p class="e-bookprozatext">„Hodíme frakem, paní Kulichová, a&#160;všecko se
pořídí. Ostatně jaképak shánění. Řekne se oučastníkům, kam je dál, pošle se
lístek. Bože, milá paní, za půl dne bych já zbubnovala půl Prahy. A&#160;tohle
je pár lidí. Povídal pan poručník Dundr, že se to vlastně docela i&#160;sluší.“</p>

<p class="e-bookprozatext">„A&#160;copak, pro Pánaboha,“ rozpakovala se Kulíška, „jakpak
s&#160;těmi pozvanými&#160;– tolik lidí&#160;– odpoledne&#160;– to chvíli
potrvá&#160;–“</p>

<p class="e-bookprozatext">„Do večera snad, paní Kulichová.“</p>

<p class="e-bookprozatext">„Tak tedy do večera, Kristáčka, jakpak budou sedět na
sucho až do večera, milostpaní?“</p>

<p class="e-bookprozatext">„Na mokro, paní Kulichová,“ odpovídala paní
Knedlhansová, „na mokro!“ a&#160;smála se upřímně vlastnímu nápadu. „Uvaříme
čaj, paní Kulichová, k&#160;čaji dáme sušenky a&#160;housky se sardelovým máslem&#160;–
tak se traktýruje taky u&#160;dvorních radů a&#160;prezidentů. Právě proto se
tomu říká dýchánek, že se mnoho nejí a&#160;nepije. Nalévá se čaj, ledaco se
povídá, mnoho to nestojí a&#160;je to nóbl.&#160;– Doufám, že souhlasíte, paní
Kulichová.“</p>

<p class="e-bookprozatext">„Když milostpaní myslí&#160;–&#160;–“ řekla Kuliška.</p>

<p class="e-bookprozatext">„Věřte mi, že tak bude dobře.“</p>

<p class="e-bookprozatext">„Jen co Nanynka a&#160;pan Novák&#160;–&#160;–“</p>

<p class="e-bookprozatext">„O&#160;to nemám strachu, pan ženich jistě ví, co se
požaduje. Zaskočím sem ještě po obědě, až bude Nanynka doma. Přišla jsem dříve
k&#160;vám jen proto, abych to dala do pohybu. Albi musí všechno připravit.&#160;–
A&#160;tak je ujednáno, paní Kulichová: v&#160;neděli odpoledne.“&#160;–</p>

<p class="e-bookprozatext">Paní Knedlhansová odešla.</p>

<p class="e-bookprozatext">„Děj se vůle páně,“ povídala matka Kulichová, když
osaměla, a&#160;hleděla plna starosti do dvora. „Jen co Nany, Novák&#160;– a&#160;pak
slečny domácích, pro pána Jána!“</p>

<p class="e-bookprozatext">Když se v&#160;poledne sešla celá rodina, vyčkala
matka opatrně, až bude po jídle, a&#160;potom teprve svou novinu vyklopila.
Nanynce to celkem proti mysli nebylo, pomýšlela jen, co řekne Jindra.</p>

<p class="e-bookprozatext">„On si přál takovou tichou svatbu,“ povídala „a teď je
každou chvíli něco nového a&#160;hlučného. Jinak bych i&#160;s&#160;tím
dýchánkem byla srozuměna&#160;– ale Jindra, Jindra…“</p>

<p class="e-bookprozatext">„Ale s&#160;tím čajem, mámo,“ broukal Kulich, „nebude-li
k&#160;němu taky dost rumu, tedy mě na to nechytíte. To je jen takové proplachování
žaludku.“</p>

<p class="e-bookprozatext">„Je to nóbl, Kulichu, povídala paní Knedlhansová, a&#160;musíš
se podle toho chovat,“ řekla důrazně matka.</p>

<p class="e-bookprozatext">„Začínáte se mnou trochu pozdě, mámo. Ano, kdyby tak
pan Dundr přišel k&#160;Čejkovům, to bych věděl, jak s&#160;ním pojednat.“</p>

<p class="e-bookprozatext">Nanynka seděla zamyšlena nad tím, co ji očekává, a&#160;pak,
vzdychnuvši zhluboka, řekla:</p>

<p class="e-bookprozatext">„Maminko, to budu ráda, až bude po všem.“</p>

<p class="e-bookprozatext">„Vždyť já taky, holka,“ přisvědčila matka. </p>

<p class="e-bookprozatext">„Ale nejvíc já, lidi,“ zabručel Kulich. „Pomaloučku z&#160;toho
bude hotové pozdvižení.“</p>

</div>
</body>
</html>