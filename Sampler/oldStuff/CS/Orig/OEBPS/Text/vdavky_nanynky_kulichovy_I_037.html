<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">30. Nanynka pochodila</h2>

<p class="e-booktirazacitacetext">Nanynka již se na patě otáčela,
aby unikla dříve, než ji kdo z&#160;nájemníků spatří, kterak tu jako žebračka stojí.
Tu náhle kterési dveře v&#160;bytě domácích cvakly, otevřely se, a&#160;v&#160;předsíňce
ozval se jarý, zvonivý hlas Amálčin:</p>

<p class="e-bookprozatext">„Toničko!“</p>

<p class="e-bookprozatext">Bylo-li třeba nějakého dobrého znamení, tu se ozvalo
ve svrchovaný čas. Nerozhodná nevěsta setká se nejdřív s&#160;Amálkou. Kvapně,
aby jí diblík domácích nezmizel, Nanynka zaťukala, stiskla kliku, otevřela,
vstoupila.</p>

<p class="e-bookprozatext">„Jéžiškonte!“ vzkřikla Amálka a&#160;letěla k&#160;Nanynce,
popadla ji, pohubičkovala. „Nanynka! Co nám nesete? A&#160;jak vymóděná! Ukažte&#160;–
jejé, vy jste hezounká!“</p>

<p class="e-bookprozatext">Nanynka byla nejen úpravně oděna, ale v&#160;objetí
Ámálčině zahořela jak růže. Uvítání dobrosrdečné dívčiny bylo hřejivé, upřímné.
Nanynce spadla část břemene ze srdce.</p>

<p class="e-bookprozatext">„Co nám nesete, Nanynko?“ ptala se Amálka poznovu.</p>

<p class="e-bookprozatext">Taky Tonička vystrkovala zvědavě hlavu z&#160;pootevřených
dveří kuchyně.</p>

<p class="e-bookprozatext">„Milostpaní matinka je doma?“ šeptla Nanynka.</p>

<p class="e-bookprozatext">„Je&#160;– všechny jsme doma, pojďte dále, pojďte!“</p>

<p class="e-bookprozatext">Táhla Nanynku skoro silou ke dveřím, ale než dotáhla,
dveře se otevřely, a&#160;v&#160;pokoji na tlustém koberci se vzorcem ohromných
růží stála paní Myslíkovská.</p>

<p class="e-bookprozatext">„Heleď, mamá, koho vedu!“ volala Málka jásavě, jako by
od matky čekala stejně mile překvapení, jako bylo její.</p>

<p class="e-bookprozatext">„Ajajaj, frajln<a href="../Text/vdavky_nanynky_kulichovy_I_042.html#_ftn67" title="" class="pcalibre1 pcalibre" id="_ftnref67"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[67]</span></span></span></span></a> Anynka,“
vítala panička blahosklonně. „To je vzácná vizita. Tak šla jen dál, Anynko.“</p>

<p class="e-bookprozatext">Vzpomněla na ranní rozmluvu s&#160;chotěm a&#160;v&#160;tu
chvíli byla skoro jista, že pan manžel měl nějaký živý sen, když tak bezpečně
návštěvu od Kulichů předpověděl.</p>

<p class="e-bookprozatext">Do nedávna volávala paní domácí na dceru domovníkovu
jenom „Nanynko“, když potřeba kázala, což se však často neudálo. Tito lidé byli
hluboko pod ní, přezírala je, neviděla jich a&#160;nepotřebovala jich, leda na
nějakou nejhrubší práci, kterou nechtěla ani služku Toničku ponížit. Však ode
dne, kdy se dcera domovníků stala nevěstou, postoupila „Nanynka“ na „frajln
Anynku“. Poprvé ji tak pojmenovala, když přišla poprosit Amálku za družičku.</p>

<p class="e-bookprozatext">Paní Myslíkovská sic umínila si po ranním rozkladu
manželově, že bude velkomyslná, ať přijde od Kulichů kdokoli, ale na počátku
přece jen že dá znáti, kterak by se bylo slušelo&#160;– atd. atd. Nejdřív
ukápne krůpěj perného poučení, aby se tak lacino nepodrobila, a&#160;teprve na
konec vyleje nádobu milostivého balšámu<a href="../Text/vdavky_nanynky_kulichovy_I_042.html#_ftn68" title="" class="pcalibre1 pcalibre" id="_ftnref68"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[68]</span></span></span></span></a> na hlavu zváčovu.</p>

<p class="e-bookprozatext">Ale když se teď Nanynka zjevila v&#160;bezvadném úboru
svátečním, s&#160;tváří rozkvetlou jak růže, vedle její Amálky, která byla o&#160;půl
hlavy menší, když se objevila v&#160;plném rozpuku ne sice zvláštní krásy, ale
přirozené roztomilosti, v&#160;ničem nezadávajíc Amálce, ba ani slečně
Klotyldě, takže kýmkoli mohla býti pokládána za třetí dceru domácích&#160;– tu
paní Myslíkovská zapomněla na svůj zamýšlený postup a&#160;zcela bezděky
podávala Nanynce bílou, buclatou ruku.</p>

<p class="e-bookprozatext">Nanynka sklonila se, aby ruku pocelovala. Jen s&#160;jistým
zdráháním přijala panička tento hold, ale potom ujavši dívku, nutkala ji na
pohovku.</p>

<p class="e-bookprozatext">„Nejdřív se u&#160;nás posadila, frajln Anynka, aby
nám nevynesla spaní. A&#160;co hezkého nám nese?“</p>

<p class="e-bookprozatext">Vlídné uvítání dodávalo Nanynce odvahy. Přece však se
skoro zajíkala, když se tasila se svým posláním. Sepjala ruce jako dítě a&#160;z&#160;hrdla
posud stísněného dobývala se jí slova:</p>

<p class="e-bookprozatext">„Prosím tisíckráte za odpuštění, milostpaní, že se tak
příliš osměluji&#160;– mám to za svou povinnost k&#160;milostpaní, ke slečnám&#160;–
a&#160;bylo by nám nesmírnou poctou, <span class="calibre21">kdyby
milostpaní nebyla uražena&#160;–&#160;–“</span></p>

<p class="e-bookprozatext">Odmlčela se v&#160;rozpacích.</p>

<p class="e-bookprozatext">„No copak, frajln Anynka?“ pobízela panička shovívavě,
ale taky jaksi dychtivě.</p>

<p class="e-bookprozatext">„Neračte se hněvat, milostpaní, že se osměluji&#160;–
že se osměluji&#160;– zvát slečnu Klotyldu na svou svatbu a&#160;milostpaní za
odpuštění té veliké žádosti mé&#160;–&#160;–“</p>

<p class="e-bookprozatext">Šťastně to bylo venku. A&#160;teď Nanynka hleděla
skoro úzkostlivě na vysokorodou paní.</p>

<p class="e-bookprozatext">Tvář paní Myslíkovské slavnostně zvážněla. „Noó, já se
skoro ulekla, že se stalo něco nemilého, frajln Anynka. Ale tohle nic nemilého
není.&#160;– Musím jí poznovu ze srdce gratulovat, Anynko, že se tak dobře vdá,
povídají se o&#160;nejmilejším panu ženichovi samé pěkné věci, rodiče mohou mít
radost. A&#160;co se týče Klotyld, frajln Anynka, to musíme ponechat jí. Ale
hnedlinko se jí zeptáme. Hnedlinko.“</p>

<p class="e-bookprozatext">Panička se zdvihla a&#160;kráčela do vedlejšího
pokoje. Vědělať arci velmi dobře, jaké bude rozhodnutí Klotyldino, neboť hned
po ranní rozmluvě s&#160;chotěm pohovořila s&#160;dcerou.</p>

<p class="e-bookprozatext">Otevřela dveře a&#160;zavolala do pokoje:</p>

<p class="e-bookprozatext">„Pojď sem, Klotyld!&#160;– Víš-li pak, co nám frajln
Anynka přinesla? Jde tě zvát na svatbu&#160;– pojď si s&#160;ní promluvit.“</p>

<p class="e-bookprozatext">Objevila se slečna Klotylda. Teď ne tak unylá znuděná,
omrzelá, jak ji Nanynka často vídala. Tvář její se zruměnila, v&#160;očích
zablesklo cosi radostného. Lehkými kroky vnesla se do salonu, rovnou k&#160;Nanynce,
obě ruce jí podávajíc.</p>

<p class="e-bookprozatext">„Vítám vás, Nan- <span class="e-bookdejapoznamkykurzivatucnechar">slečno</span> Nanynko!“</p>

<p class="e-bookprozatext">„Prosím vás, drahá slečno, jenom <span class="e-bookdejapoznamkykurzivatucnechar">Nanynko</span>,“ pýřila se nevěsta. „Jako
vždycky, jako všichni.&#160;– Neuráží vás, že se tak osměluji? Jakou čest byste
nám prokázala, jakou radost&#160;–“ </p>

<p class="e-bookprozatext">Bleskurychlý byl pohled, jenž z&#160;očí Klotyldiných
zaletěl k&#160;sestře Amálce, jako by v&#160;té hledala původ Nanynčina
pozvání. Rozpomenula se na hovor s&#160;ní po její návštěvě v&#160;bytě na
Hradčanech. Než zraky Amálčiny zíraly na ni tak prostomyslně a&#160;skoro
vypouleny nepředstíraným překvapením, že Klotylda nepochybně seznala, kterak
Nanynka přichází bez popudu z&#160;této strany.</p>

<p class="e-bookprozatext">Již zase lpěly usměvavé její oči na Nanynce. Stiskla
ji poznovu na pohovku, snesla se vedle ní, potleskala jí na ruce v&#160;klíně a&#160;řekla:</p>

<p class="e-bookprozatext">„Když tak upřímně zvete, Andulko, tedy přijímám, a&#160;mamá
jistě dovolí. Přijdu, těším se na veselku, nebo ta bude jistě veselá, a&#160;já
už dlouho na svatbě nebyla. Je nás arci trochu mnoho, hnedle dvě z&#160;jedné
rodiny&#160;– ale podruhé se vdávat nebudete. Přijdeme tedy obě!&#160;– A&#160;kde
máte ženicha?“</p>

<p class="e-bookprozatext">Té otázky obávala se Nanynka již z&#160;úst paní
Myslíkovské, neboť tušila, že vlastně měla přijít s&#160;Novákem. Z&#160;úst
Klotyldiných nezarazila ji tak.</p>

<p class="e-bookprozatext">„Nehněvejte se, že jsem nepřišla s&#160;Jindrou. Má
dnes kostel. Dovolíte-li, přijdu vám ho ukázat ode dneška za týden&#160;– a&#160;dovolí-li
taky milostivá matinka.“</p>

<p class="e-bookprozatext">Matinky však v&#160;pokoji nebylo. Vytratila se beze
šustu, jak vstoupila Klotylda, a&#160;teprve teď se vracela se stříbrným táckem
v&#160;rukou, na tácku láhev, čtyři číšky a&#160;talířek s&#160;mandlovými
suchary, z&#160;nichž zavoněla pokojem vanilka.</p>

<p class="e-bookprozatext">Přece se zdálo, že zaslechla, o&#160;kom je řeč, a&#160;pronesla
velkomyslně:</p>

<p class="e-bookprozatext">„Tak, frajln Nanynka, teď jí musíme připít na zdraví a&#160;taky
na zdraví pana ženicha. Však se na něj těšíme.“</p>

<p class="e-bookprozatext">To bylo nade všechno pomyšlení Nanynčino. Milostpaní
přináší víno, chce připít jí a&#160;Jindrovi! Do smrti se nenadála takového
přijetí. Jaké se to dějí divy? Kdo vnukl otci nápad, aby šla s&#160;pozváním?
Kterak se to najednou povznesla v&#160;očích těchto nepřístupných, nevšímavých
dam? Ona, „dcera hausmistrovic“?</p>

<p class="e-bookprozatext">Paní domácí nalévala vína, přisunula číšky k&#160;Nanynce,
pokynula dcerám, sama se chopila pohárku a&#160;povznesla jej:</p>

<p class="e-bookprozatext">„Abyste byla hodně zdráva, Anynko, a&#160;taky váš
nastávající pán, a&#160;šťastna do nejdelší smrti!“ </p>

<p class="e-bookprozatext">Číšky zazvonily, Nanynce chvěla se ruka, když donášela
víno ke rtům. V&#160;takovéto společnosti, za takových okolností ještě nikdy nepila.
Matka by ji měla viděti! Až o&#160;tom bude vyprávěti!</p>

<p class="e-bookprozatext">Amálka nahnula svou číši trochu náhle a&#160;nabrala
tolik vína, až se v&#160;prudkém zakuckání skoro zapotácela.</p>

<p class="e-bookprozatext">„Jezusmarjá, dítě,“ ulekla se paní domácí, „dej pozor!“
A&#160;buchla Málku po zádech.</p>

<p class="e-bookprozatext">Amálka ve smíchu se rozkašlala.</p>

<p class="e-bookprozatext">„Děkuju, mamá, už je dobře. Vskočilo do nepravé.“</p>

<p class="e-bookprozatext">„To by tak scházelo, aby ses před svatbou zadusila!“
kárala matka. „Jsi takové třeštidlo!“</p>

<p class="e-bookprozatext">Potom přisunula Nanynce suchary.</p>

<p class="e-bookprozatext">„Berte si, Anynko. Jsou jen domácké, ale dobré. To
naše Klotyld si na nich zakládá. Dostala recept od paní prezidentové Vopršálkové.“</p>

<p class="e-bookprozatext">Nanynka v&#160;rozpacích vzala suchárek, ulamovala,
chroustala. Hlavou jí kmitlo, činí-li vše dobře, jak se v&#160;takové rodině
sluší. Kdež u&#160;nich doma suchary!</p>

<p class="e-bookprozatext">Amálka vykořistila chvíle a&#160;hned popadla suchary
dva. Ráda mlsala. A&#160;tvářila se, jako by ani nepozorovala kárného pohledu
matčina.</p>

<p class="e-bookprozatext">A&#160;potom nastala volná zábava.</p>

<p class="e-bookprozatext">Slečny domácích obléhaly Nanynku otázkami. Odkud hezký
ten klobouček?&#160;– Kdo jí šil šaty?&#160;– Odkud má kroj<a href="../Text/vdavky_nanynky_kulichovy_I_042.html#_ftn69" title="" class="pcalibre1 pcalibre" id="_ftnref69"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[69]</span></span></span></span></a>
na mantilu<a href="../Text/vdavky_nanynky_kulichovy_I_042.html#_ftn70" title="" class="pcalibre1 pcalibre" id="_ftnref70"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[70]</span></span></span></span></a>?&#160;–
Jak jsou dělány ty ryšky<a href="../Text/vdavky_nanynky_kulichovy_I_042.html#_ftn71" title="" class="pcalibre1 pcalibre" id="_ftnref71"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[71]</span></span></span></span></a>
na živůtku?&#160;– Kde našla vzoreček na to nadýchané žabó<a href="../Text/vdavky_nanynky_kulichovy_I_042.html#_ftn72" title="" class="pcalibre1 pcalibre" id="_ftnref72"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[72]</span></span></span></span></a>?
Omakávaly ji jako loutku, jemně se dotýkajíce látek, a&#160;nemohly se všeho
nachváliti.</p>

<p class="e-bookprozatext">A&#160;když se Nanynka skromně přiznala, že všechno,
co má na sobě, jest její vlastní prací, prohodila paní Myslíkovská:</p>

<p class="e-bookprozatext">„Ale to se Anynka hodně naučila a&#160;to může mít
nejmilejší pan ženich radost z&#160;takové hospodárné nevěsty.“</p>

<p class="e-bookprozatext">Byla by si i&#160;povzdychla, ale ten vzdech uvázl v&#160;polou
cestě. Jen hlavou jí prolétlo:</p>

<p class="e-bookprozatext">„Můj ty Bože&#160;– a&#160;to je dítě <span class="e-bookdejapoznamkykurzivatucnechar">hausmistrů</span>!“</p>

<p class="e-bookprozatext">Ještě někdo krom Nanynky měl nesmírnou radost, a&#160;to
byla Amálka. Měla radost z&#160;matky, ze sestry, jak se k&#160;Nanynce
chovají, a&#160;v&#160;tu chvíli připadalo jí, že je Nanynka <b class="calibre17"><i class="calibre4">její</i></b>
vymožeností, že na ní má nějaký podíl.</p>

<p class="e-bookprozatext">Když paní domácí na mžik zas vyšla do kuchyně, aby
přihlédla k&#160;obědu, nachýlila se slečna Klotylda:</p>

<p class="e-bookprozatext">„Vyprávěla mi Málka, jak byla u&#160;vás nahoře, jak
to máte hezké&#160;– až byla u&#160;vytržení&#160;–, a&#160;víte, co jsem udělala?
Vyžádala jsem si, až k&#160;vám zas půjde, aby mě vzala s&#160;sebou. Dovolíte?“</p>

<p class="e-bookprozatext">„Slečno, jak mě tím potěšíte!“ odpověděla Nanynka
rozradostněna. „Je to malé, skrovné, ale těším se tam&#160;– ach, slečno, jak
se těším!“</p>

<p class="e-bookprozatext">„Věřím vám, Andulko, věřím,“ stiskla jí Klotylda silně
ruku, náhle zvážněvši. „Kdo by se netěšil!“</p>

<p class="e-bookprozatext">Teď zadusaly v&#160;předsíňce mužské kroky. Pan
Myslíkovský se vracel z&#160;nedělní procházky. Kdesi na věži vyzváněli
poledne.</p>

<p class="e-bookprozatext">„Pro Pánaboha,“ ulekla se Nanynka, „to jsem vás pěkně
zdržela. Nehněvejte se&#160;– ani jsem se nevzpamatovala&#160;– a&#160;pan domácí
přichází k&#160;obědu&#160;–&#160;–“</p>

<p class="e-bookprozatext">„Nic, nikoho jste nezdržela, Nanynko zlatá,“ výskla
Amálka. „V&#160;neděli obědváme později&#160;– a&#160;to je dobře, že papá jde.“</p>

<p class="e-bookprozatext">„Jejej&#160;– slečna Nany!“ divil se náramně pan
Myslíkovský, vstupuje do pokoje. „To je host! A&#160;copak?“</p>

<p class="e-bookprozatext">„Půjdeme na svatbu,“ hlásila mu slečna Klotylda. „Andulka
mě přišla pozvat, papá, mě&#160;– nejen Amálu!“</p>

<p class="e-bookprozatext">„Ták!“ zasmál se pan domácí. „A&#160;mě ne?“</p>

<p class="e-bookprozatext">„Milostivý&#160;–&#160;–“ Nanynka vázla.</p>

<p class="e-bookprozatext">Pan Myslíkovský přistoupil, vzal Nanynku za bradu a&#160;řekl:</p>

<p class="e-bookprozatext">„Tak si pamatujte, Aninko, od nynějška žádný
milostivý, pro vás, ale pan domácí. Bezmála jste paničkou&#160;– a&#160;za
čtrnáct dní budu já vám říkat: milostpaní.“</p>

<p class="e-bookprozatext">„Ne, papá,“ vmísila se Amálka, „ty budeš říkat <span class="e-bookdejapoznamkykurzivatucnechar">mladá paní</span>&#160;– to je hezčí.“</p>

<p class="e-bookprozatext">„Tak je dobře, ty všetečko. Ale protože jsem přišel,
nemusí Aninka utíkat.“</p>

<p class="e-bookprozatext">Však Nanynka již neměla stání a&#160;také jí bylo
třeba vzduchu. I&#160;víno jí vstupovalo do hlavy. Jen planula tím vším, čeho
se jí u&#160;domácích dostalo. Samým ostychem div neshořela, když jí celá
rodina Myslíkovských vyprovázela do předsíně, Amálka až na schody.</p>

<p class="e-bookprozatext">Svítila, zářila, sálala, když o&#160;chvíli později
vpadla do kuchyňky doma a&#160;do světnice, kde se Kulich roztahoval na
pohovce, jako by platil za dva.</p>

<p class="e-bookprozatext">„Kdes byla tak dlouho, dítě?“ vyhrkla dychtivě matka.</p>

<p class="e-bookprozatext">„U&#160;domácích, maminko.“</p>

<p class="e-bookprozatext">„Až do teďka?“</p>

<p class="e-bookprozatext">„Až do teďka!“</p>

<p class="e-bookprozatext">„Pro Boha tě prosím… A&#160;– co ti říkali?“</p>

<p class="e-bookprozatext">Všechen dech tou otázkou vyhrčel z&#160;matky jak z&#160;dohrávajících
varhan a&#160;zraky její visely na rtech dceřiných.</p>

<p class="e-bookprozatext">„Tak mluv, povídej!“</p>

<p class="e-bookprozatext">Kuliška dychtivostí jen hořela.</p>

<p class="e-bookprozatext">Otec Kulich seděl klidně a&#160;nejevil zvláštní
zvědavosti. Jen aby dal najevo, jak je svou věcí jist, předešel Nanynku a&#160;zavrčel:</p>

<p class="e-bookprozatext">„Co říkali!&#160;– Že půjdou <span class="e-bookdejapoznamkykurzivatucnechar">slečny</span> na svatbu, to je jednou svaté!“</p>

<p class="e-bookprozatext">Nanynka odvazovala klobouk, shodila mantilu, mrkala s&#160;porozuměním
na otce a&#160;hlásala: „V&#160;saloně na pohovce jsem seděla, maminko, víno
pila, suchary jedla&#160;– <span class="e-bookdejapoznamkykurzivatucnechar">vanilkové</span>
suchary!“</p>

<p class="e-bookprozatext">Matce vylézaly oči z&#160;jamek.</p>

<p class="e-bookprozatext">„Holka!“</p>

<p class="e-bookprozatext">„Milostpaní byla jako mílius,“ pokračovala Nanynka. „Na
všecko se vyptávala, Jindru chválila. Slečny na mne mohly oči nechat, jak se
jim všechno líbilo&#160;– taky slečna Klotylda. To věřím! Zdá se mi, že by se
sama tak neoblékla&#160;– jenom na klavír umí. Ale suchary taky umí dělat&#160;–
dostanu na ně recept.“</p>

<p class="e-bookprozatext">„Těch budete potřebovat jako soli,“ vmetl posměšně
Kulich. „Jeden den bramboračku a&#160;hned potom suchary. Druhý den kmínovou a&#160;hned
zase suchary&#160;– a&#160;dost vanilky do nich, Nando. Na to nezapomeň.“</p>

<p class="e-bookprozatext">„Mlč, starej, taky je toho potřeba, když přijdou
hosti. Snad bys jim nedal bramboračky?“</p>

<p class="e-bookprozatext">„A&#160;pan domácí,“ zubila se Nanynka vínem
rozjařená, „pan domácí div že mi nedal hubičku!“</p>

<p class="e-bookprozatext">„To věřím,“ vrčel Kulich, „hezkou mladou holku
pohubičkovat, na to nemusí být člověk ani domácím&#160;– to bych já taky doved,
a&#160;rád.“</p>

<p class="e-bookprozatext">„Já bych tě plácla, košťále starej!“ rozpřáhla se
Kuliška.</p>

<p class="e-bookprozatext">„A&#160;dyť to bych dával pozor, abys při tom nebyla,“
řehtal se Kulich.</p>

<p class="e-bookprozatext">„Nemluv mi tak před dítětem!“ durdila se matka.</p>

<p class="e-bookprozatext">„Ale nechte tatínka,“ smála se Nanynka. „Ona by ho ta
mladá holka sama pleskla.“</p>

<p class="e-bookprozatext">A&#160;teď dokončila vylíčením, jak ji celá rodina
domácích vyprovázela až ke dveřím.</p>

<p class="e-bookprozatext">„Kriste na nebi, to se dějou zázraky!“ volala Kuliška.</p>

<p class="e-bookprozatext">Na pohovce spokojeně funěl Kulich, pomlaskával.</p>

<p class="e-bookprozatext">„Jo, jo, milé ženské,“ broukal, „jo, jo. Jen dycky
dělejte, co povídá táta.&#160;– A&#160;teď mně podej ten kuchák, mámo.
Nabrousilas ho?“</p>

<p class="e-bookprozatext">„Pro Boha tě prosím, táto, načpak?“</p>

<p class="e-bookprozatext">„Teď uříznu krk já tobě, rozumíš, když z&#160;toho
žádná blamáž není. Já vsadil svůj a&#160;popadnu tě za tvůj. Dej ten sekáč sem!“</p>

<p class="e-bookprozatext">„Seš ty starej blázen!“ broukla matka, ale všechno se
v&#160;ní tetelilo radostí z&#160;úspěchu dceřina.</p>

<p class="e-bookprozatext">„A&#160;když už všechno víš, dávej polívku, stará!“
velel Kulich, chápaje se lžíce.</p>

<p class="e-bookprozatext">Než Nanynka přisedla ke stolu, ještě tleskla do rukou:</p>

<p class="e-bookprozatext">„Ale Jindra! Ten se podívá! Obě slečny domácích!“</p>

<p class="e-bookprozatext">„Dítě, dítě,“ pronesla matka, jako by přílišnou její
radost krotila, „to nás všichni závistí sežerou!“</p>

<p class="e-bookprozatext">„No tak jim přej dobrého zažití, matko,“ řekl Kulich
mudrcky. A&#160;dodal: „To mě sám anděl včera potkal, když jsem šel z&#160;Pohořelce.“</p>

<p class="e-bookprozatext">Vzpomínal při tom na setkání s&#160;panem
Myslíkovským.</p>

<p class="e-bookprozatext">„Jak to?“ ptala se matka, vylévajíc polévku a&#160;nerozumějíc
muži.</p>

<p class="e-bookprozatext">„Že jsem dostal takový nápad, mámo.“</p>

<p class="e-bookprozatext">„No, to by moh‘ bejt jenom anděl, táto. Jinak tvoje
nápady nikdy za mnoho nestály&#160;– ale tímhle ses vyznamenal.&#160;– A&#160;teď
jez!“</p>

<p class="e-bookprozatext">Kulich již se chopil lžíce, skláněl se nad talířem,
foukal do polévky, usrkával.</p>

<p class="e-bookprozatext">Nanynce samým rozjařením ještě nebylo do jídla.
Ovívala se ubrouskem a&#160;hleděla plna štěstí na matku, na otce.&#160;–
Pojednou však její tvář zvážněla. To když jí hlavou kmitlo pomyšlení: „Až od
nich odejdu, jak tu budou sedávat opuštěni!“</p>

</div>
</body>
</html>