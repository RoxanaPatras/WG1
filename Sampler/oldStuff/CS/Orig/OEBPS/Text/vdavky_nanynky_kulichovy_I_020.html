<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">13. Malá
mezihra</h2>

<p class="e-booktirazacitacetext">V&#160;životě matky Kulichové
bylo jistě málo chvil tak šťastných, aby je byla chtěla zadržeti, prodloužiti
donekonečna. Snad že tomu tak bylo někdy v&#160;mládí jejím. Ale teď dávno již
všechny její dny byly stejně šedivé, jednotvárné, málokterý přinášel nějaký
zvláštní požitek, neřku-li rozkoš, že by si přála, aby slunce nezapadalo. Oddychovala
si z&#160;hloubi duše, když byl den u&#160;konce, ježto každý den jí byl
robotou od rána do večera. A&#160;když se po vší denní lopotě kladla na lůžko,
těšila se ne na nové jitro, ale již zas na večer zítřka. Jenom chvíle usínání,
onoho nenáhlého přechodu v&#160;bezvědomí, byla jí nejblaženější chvilečkou
dne. A&#160;přistupujíc ke skrovnému lůžku svému, oslovovala je téměř denně: „Zlatá
posteli, na tobě je nejlíp, na tobě člověk přespí všechny trampoty světa!“</p>

<p class="e-bookprozatext">Ale dnešek byl výjimkou. Dnešní půlden jí uplynul jako
krásný sen a&#160;dnešní večer byla by ráda nastavila několika večery jinými.
Viděla, jak je Nanynka šťastna vedle svého Jindřicha, a&#160;matka byla blažena
v&#160;tomto štěstí dceřině. Kéž by se každá hodina zdesateronásobila! Kéž by
tento večer potrval do jitra! Kéž by se stalo něco zázračného, aby vůbec neměl
konce, aby Jindřich Novák ani neodešel.</p>

<p class="e-bookprozatext">Toto přání však měla jen do chvíle, kdy se táta Kulich
vytasil se svojí kouzelnou knížkou, která potud byla pro ni netušeným tajemstvím.
Ale když uslyšela o&#160;jeho dvanácti stovkách, když se dotkla vkladní knížky,
kterou paličkovité prsty mužovy držely pevně jako železný svěrák, neměla již smyslu
pro nic jiného. Dvanáct stovek! Toť jest netušené, ohromné jmění! Měla ona sice
taky pro Nanynku úspory ze svého plecháčku, kam vklouzaly po léta všeliké
šestáky, jichž právě nebylo nutno vynaložiti na domácnost a&#160;které čas od
času zanášela do spořitelny, ale co je to proti Kulichovým dvanácti stovkám! A&#160;vedle
této ohromující číslice, vedle tohoto nenadálého věna pro Nanynku naplňovala ji
jediná palčivá, nedočkavá dychtivost: <span class="e-bookdejapoznamkykurzivatucnechar">kterak</span> těch peněz Kulich nabyl?
A&#160;jaká to síla mu zamykala ústa, že se ani jí nesvěřil?</p>

<p class="e-bookprozatext">A&#160;teď tedy už nepřála si, aby tu Novák seděl do
nekonečna. Teď se nemohla dočkati chvíle, až bude s&#160;Kulichem sama, aby
její podrobila výslechu, kterak, odkud, zač? Po tu chvíli neměla proti muži
žádného škaredého podezření. Měl své slabosti, pravda, jež musívala krotiti,
omezovati, bývalo naň třeba kázně přísné&#160;– po jejím svatém přesvědčení&#160;–
zvláště v&#160;mladších letech. Zatím však se ustálil, usadil, jejím přičiněním
vychovatelským se dostal do příslušných kolejí. A&#160;pojednou se objevuje, že
vládne dvanácti sty, o&#160;nichž ona ani potuchy! Není to ovoce nějakého&#160;–
zločinu? Až se v&#160;ní dech tajil.</p>

<p class="e-bookprozatext">Avšak její trpělivost měla být podrobena ještě dlouhé
zkoušce. Nanejmíň hodinu potrvá, než se Novák zdvihne a&#160;odejde. A&#160;potom&#160;–
má začíti hned před dcerou? Což bude-li ve vyznání Kulichově něco zahanbujícího,
co by nesneslo žádné ucho jiné krom jejího, věrné, oddané manželky? Tedy čekati
tak dlouho, až Nanynka usne? Ach, jaké to jsou věčnosti na světě! A&#160;zdali
Nanynka vůbec usne po dnešních událostech?</p>

<p class="e-bookprozatext">Matce Kulichové motala se ze všeho hlava. A&#160;to
ani netušila, že jí do toho vleze ještě něco. A&#160;zatím se to blížilo
tichými, opatrnými, jako šeptavými kroky od zadní nádvorní budovy.</p>

<p class="e-bookprozatext">Když se nad hlavami tří stolovníků přehnalo první
překvapení ze sdělení otcova a&#160;když Kulich zas obezřele uložil knížku do
hloubi starého kufru, pod všeliké rodinné dokumenty, nástroje, krabice a&#160;památky
z&#160;vojny a&#160;vrátil se ke stolu, nastalo odmlčení. Ve tváři otcově
obráželo se zřejmě vědomí z&#160;velikého dojmu, jejž projevem svým způsobil a&#160;mlčením
zvyšoval, a&#160;z&#160;ostatních nikdo se neodvažoval začíti.</p>

<p class="e-bookprozatext">V&#160;tom okamžiku bylo na dveře z&#160;kuchyňky
zaklepáno. Ozvalo se to šetrně, ale do uší matky Kulichové, jejíž smysly byly
nesmírně podrážděny, zalehlo to jako strašidelné rány.</p>

<p class="e-bookprozatext">„Ježíši Kriste!“ zvolala v&#160;uleknutí. „Kdopak to?“</p>

<p class="e-bookprozatext">Dveře se již otevřely a&#160;do světnice ozvalo se
skoro zkroušeně:</p>

<p class="e-bookprozatext">„Šťastný dobrý večer přeju. Nemějte mi za zlé, že tak
pozdě vyrušuju…“</p>

<p class="e-bookprozatext">Na prahu zjevila se vysoká postava paní Angeliny
Knedlhansové, ouřednické vdovy a&#160;nájemnice ze zádvoří.&#160;–</p>

<p class="e-bookprozatext">Tu však třeba, abychom se vrátili o&#160;hodnou dobu
zpět, ba, až ke chvíli, kdy matka Kulichová z&#160;dopolední vycházky své
přinášela věc zahalenou v&#160;hedvábný papír&#160;– kytici, jak víme.</p>

<p class="e-bookprozatext">Tam v&#160;zádvoří, ve druhém patře, bydlila od
nepamětných let paní Knedlhansová, matka tří vzorných dcer, prý vesměs
pohrobků, jak tvrdili zasvěcení pamětníci, což byla věc dosti podivuhodná,
poněvadž to nebyla trojčata.</p>

<p class="e-bookprozatext">Z&#160;jejího bytu vedlo jedno okno na pavlač a&#160;tím
taky, do dvora. Toto okno nebyla by paní Knedlhansová dala za nic na světě,
neboť jí poskytovalo výhled na okna budovy přední, která nebývala vždycky
zastřena a&#160;za nimiž rozvíjely se časem všeliké zajímavé děje, a&#160;pak
na dvůr&#160;– slovem, na celý malý svět a&#160;život, sevřený starými,
šedivými zdmi a&#160;poskytující bádavým, vnímavým zrakům paní Knedlhansové
sdostatek látky k&#160;úvahám a&#160;pilnému rozjímání. Duchu jejímu, stále
spřádajícímu kroniky nejen sousedů nájemníků, ale celé čtvrti, byly pátravé
její výhledy nevyčerpatelným zdrojem zábavy a&#160;poučení, z&#160;něhož
neúnavně poskytovala vždy a&#160;každému zas, kdo jen měl uši, aby poslouchal.</p>

<p class="e-bookprozatext">Paní Knedlhansová viděla dobře k&#160;bytu domovníků
Kulichových a&#160;sotva jí uniklo, co se tam dole dělo. Viděla tedy panička,
že matka Kulichová přinesla cosi v&#160;hedvábném papíře, že to pak uložila v&#160;dřevníku,
že to po obědě vnesla zase do bytu. Uhodla dle tvaru i&#160;obalu, že je to
kytice. Věděla dobře, že není svátek ani Kulichův, aniž kohokoli z&#160;jeho
rodiny. Všechno to bylo jí pohnutkou, aby co nejsvědomitěji dále pozorovala, co
se u&#160;Kulichů děje. Viděla Kulicha po obědě odcházejícího, viděla taky, že
o&#160;třetí hodině přišel ke Kulichovům mladý muž. Dlouho pak vyseděla u&#160;okna,
až do samého setmění&#160;– mladý muž neodcházel. Jistě neodešel ani později,
neboť pak ve světnici Kulichových zazářilo jasné světlo, jaké se tam rozlévalo
málokdy, a&#160;to hořela „velká“ Kulichovic petrolejka. Pro koho? Kvůli hostu&#160;–
to by dal rozum člověku obyčejnému, neřku-li ženě tak zkušené, jako byla paní
Angelina!</p>

<p class="e-bookprozatext">Spoléhajíc na tmu, která zalehla celý dům, vyšla
panička asi třikráte, sběhla na dvůr, odvážila se i&#160;k&#160;oknům
domovníkova bytu, ale ta byla zastřena kartounovými záclonkami, panička
nespatřila nikoho a&#160;nic. Přiložila ucho na sklo, ale nezaslechla ani
hlásku. Selhal jí zrak, selhal jí sluch, ale neselhal bystrý její čich. Když se
šustla kolem dveří kuchyně, zavanula o&#160;nos vůně vanilky, jež se linula ze
skrovného příbytku. Vanilka&#160;– u&#160;domovníků! To je vizita slavnostní,
to je trachtace!</p>

<p class="e-bookprozatext">Teď byla paní Angelina doma. Byla by na hlavu padlá
osoba, aby neuhodla, s&#160;jakými asi záměry přišel <b class="calibre17"><i class="calibre4">mladý muž</i></b> do
domácnosti, v&#160;níž byla mladá a&#160;sličná dcera Nanynka.</p>

<p class="e-bookprozatext">Hle, hle! Tedy za Nanynkou! Ale kdo je to? Jak vypadá
z&#160;blízka?&#160;– A&#160;byl tam celé odpůldne, napájeli ho kávou. Dobrou kávou,
panička čichem to poznala. Proto ta kytice! Pro Krista Pána, toť vypadá jako
zasnoubení!</p>

<p class="e-bookprozatext">Pro takovéto věci měla paní Knedlhansová smysl
nesmírně vyvinutý. Od chvíle, kdy potušila, co se u&#160;Kulichů děje, byla již
jako na trní. Stalo se v&#160;celém domě sotva cosi pozoruhodného, co by jí
bylo uniklo; bylo-li pro koho v&#160;celém domě nějaké tajemství, pro ni jistě
ne. Mělo by se jí utajiti, co se děje u&#160;domovníků?</p>

<p class="e-bookprozatext">A&#160;tak tedy paní Angelina nastoupila obvyklou svou
„strážnou službu“, kterou konala jistě svědomitěji než hlásný na věži. Zabalivši
se ve starou „beduinu“, která dávno byla z&#160;módy a&#160;kterou nosila již
léta místo županu, zaujala stanovisko na pavlači jako vojenská hlídka, a&#160;vyčíhala
tak i&#160;návrat starého Kulicha. Ani potom však od Kulichů nikdo neodešel. Je
to tedy záležitost, která se týká celé rodiny, je do ní zasvěcen i&#160;sám
Kulich. Tu by měla paní Knedlhansová setrvati v&#160;nevědomosti? Mladý muž měl
by proklouznout, aniž by ho spatřila? A&#160;kdož ví, kdy zase přijde? Jak
dlouho by měla kolísati v&#160;nejistotě?</p>

<p class="e-bookprozatext">Taková zdrženlivost však nebyla v&#160;její povaze.
Paní Knedlhansová vždycky rázem, odhodlaně šla všemu na kloub. Ji neodstrašila
nějaká nepatrná překážka.</p>

<p class="e-bookprozatext">Zima nebylo, panička se nehnula z&#160;pavlače. Zraky
její, tmě uvyklé, viděly teď již jako kočičí. Viděla tedy panička, jak se dveře
kuchyňky dole otvírají, jak paní Kulichová chodí pro láhve piva do dřevníku. Z&#160;toho
uhádala, že se u&#160;Kulichů večeří. Co by za to dala, kdyby tak na chvíli
mohla zasednouti mezi nimi!</p>

<p class="e-bookprozatext">Tak tedy přečkala šťastně i&#160;celou večeři, ale pak
se odhodlala, neboť čas utíkal.</p>

<p class="e-bookprozatext">O&#160;záminku paničce nikdy nebylo. Byla sama doma.
Dcera Albínka chodila někde se svým Saloupkem, služku pustila již odpůldne na
vycházku, nebude tedy pranic nápadné, uteče-li se ke Kulichovům o&#160;malou
výpomoc, nemajíc koho poslati. Otočila v&#160;zámku bytu svého klíčem a&#160;šustila
ze schodů na dvůr a&#160;ke dveřím Kulichových. Postála za nimi chvíli,
naslouchajíc&#160;– bylo ticho. Opatrně, jako zloděj, otevřela a&#160;vnikla do
kuchyňky, osvětlené malou lampičkou na pecince. Tu nabrala plné nozdry vůně
uzeného a&#160;zelí. Aha, dobře hádala. Večeřelo se! Jak líbezně to voní! Až se
jí v&#160;ústech slévalo. Sama by sousto nezamítla.&#160;– Měkce, jako na
kočičích tlapkách, přikradla se ke dveřím světnice a&#160;stanula. Uslyší snad
něco, co by jistě zakřikla, kdyby se tam rázem vhrnula. Ale ve světnici bylo
ticho&#160;– bylať nastala právě ona všeobecná pomlčka&#160;– a&#160;panička v&#160;obavě,
aby jí nějaké šustnutí nevyzradilo, překonala neúkojnou zvědavost a&#160;potichounku
zaklepala. Přeslechnou-li to, dobrá. Počká pak ještě chvilku za dveřmi a&#160;snad
přece něčeho se dočká.</p>

<p class="e-bookprozatext">A&#160;to tedy bylo zaklepání, jehož se matka
Kulichová v&#160;rozčilení svém tak ulekla jako zabušení vyslanců tajného
soudu, a&#160;tu stála paní Angelina Knedlhansová.</p>

<p class="e-bookprozatext">„Nehněvejte se,“ pokračovala po prvém pozdravu, „že
jdu na překážku, paní Kulichová, ale nemám doma kouska cukru&#160;– nebo mně ho
naše Barka někam přeschovala&#160;– že ho tam v&#160;pytlíku ještě aspoň libra
byla, vím dozajista, ale pytlík, jako by se byl propad‘! Rozrazila mě tak
najednou nějaká zima&#160;– chci si uvařit šálek čaje, hledám cukr, cukr nikde.
Poslat nemám koho, jsem sama doma, tak tedy běžím sama. Smím-li prosit, abyste
mně vypomohla několika kousky&#160;–&#160;–“</p>

<p class="e-bookprozatext">Hovořila panička ke Kulichové, ale zraky její stále
byly vábeny ke stolu, k&#160;neznámému pánu, který tu seděl vedle Nanynky.
Nanynka chytala tyto pohledy a&#160;bylo jí, jako by ji varem poléval.</p>

<p class="e-bookprozatext">„I&#160;božínku, milostpaní, s&#160;největší radostí,“
odpovídala Kulichová. „Dost máme cukru, dám ho milostpaní kornout…“</p>

<p class="e-bookprozatext">„Tuze mě to mrzí, že musím obtěžovat,“ hovořila paní
Angelina dále, „ale šla na mě taková alterace<a href="../Text/vdavky_nanynky_kulichovy_I_042.html#_ftn24" title="" class="pcalibre1 pcalibre" id="_ftnref24"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[24]</span></span></span></span></a>, a&#160;tu
jinak nezaženu než horkým čajem. Myslila jsem si: no tak paní Kulichová ti
vypomůže! Ale kdybych byla věděla, že máte návštěvu<span class="calibre21">, nebyla bych se opovážila&#160;–&#160;–“</span></p>

<p class="e-bookprozatext">„Jdi, matko, jdi,“ pobízel Kulich manželku, ač již
spěchala do kuchyně, „a nandej milostpaní cukru, ať jí čaj nevystydne&#160;–&#160;–“</p>

<p class="e-bookprozatext">Panička mrskla očima po dvou prázdných židlích, pobídne-li
jí snad někdo, aby usedla, což by s&#160;radostí byla učinila. Ale nikdo nepobídl,
a&#160;již zde byla i&#160;matka Kulichová s&#160;kornoutem cukru.</p>

<p class="e-bookprozatext">„Tak poňžeň prosím, milostpaní, tu je, a&#160;jen aby to
milostpaní brzy přešlo.“</p>

<p class="e-bookprozatext">Nerada paní Knedlhansová odcházela, velmi nerada. Jen
aby o&#160;chvilinku svůj pobyt mohla prodloužiti, natáhla ruku k&#160;Nanynce,
a&#160;potřásajíc jí pravicí, nesmírně přívětivě se ptala:</p>

<p class="e-bookprozatext">„A&#160;jakpak naše slečna Nanynka užívala masopustu?
Hodně, hodně?“</p>

<p class="e-bookprozatext">Ale nečekajíc na odpověď, obrátila se k&#160;Novákovi,
uklonila se obřadně a&#160;pronesla:</p>

<p class="e-bookprozatext">„Knedlhansová, vašnosti, nájemnice z&#160;druhého
patra, vdova po vrchním oficiálovi&#160;–&#160;–“ </p>

<p class="e-bookprozatext">Jindřich se vzchopil, uklonil se a&#160;řekl stručně: „Novák,
prosím.“</p>

<p class="e-bookprozatext">Paní Angelina poděkovala bezvadným pukrletem, přijala
kornout cukru od paní Kulichové, podala zase ruku Nanynce a&#160;s&#160;novými
omluvami, že vyrušila, poroučela se společnosti. Matka Kulichová vyprovodila ji
až na dvůr.</p>

<p class="e-bookprozatext">Když se vrátila, pohlédla na muže, Nováka, na Nanynku,
a&#160;řekla tlumeným hlasem:</p>

<p class="e-bookprozatext">„Ta nepřišla pro cukr, paní Knedlhansová&#160;–“</p>

<p class="e-bookprozatext">Kulich pokývl hlavou a&#160;řekl:</p>

<p class="e-bookprozatext">„Ta chtěla něco jiného.“</p>

<p class="e-bookprozatext">Nanynka dodala:</p>

<p class="e-bookprozatext">„Já zůstala jak opařená!“</p>

<p class="e-bookprozatext">„Kdo je ta dáma?“ otázal se Novák.</p>

<p class="e-bookprozatext">„Vašnosto,“ odpovídal Kulich, „to se pěti slovy
neřekne. Tuze moudrá, zkušená panička, která vidí až do komína. Má tři dcery&#160;–
vlastně doma teď už jen jednu&#160;– a&#160;posadu na ženichy. Matka příkladná&#160;–
když ta si o&#160;někom usmyslí, že mu dá dceru, tak mu ji dá a&#160;on musí
brát. To je matka na monument pro všechny ostatní.&#160;– Ale cukru má jistě
doma dost.“</p>

</div>
</body>
</html>