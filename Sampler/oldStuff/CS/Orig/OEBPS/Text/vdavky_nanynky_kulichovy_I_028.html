<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">21. Radostná chvíle nedělní.&#160;–
Další překvapení paní Knedlhansové</h2>

<p class="e-booktirazacitacetext">Bylo již po Velikonocích, toho
roku hodně studených, a&#160;dokonce zasněžených. Potom se počasí obrátilo a&#160;vybrala
se krásná neděle dubnová, tak slunná a&#160;vlahá, jako by již nebyl vrtošivý
duben, ale smavý červen. V&#160;zahradách ulice Ječné blíže Slepé brány&#160;–
nyní dávno zmizelých a&#160;zavalených těžkými skupinami domů&#160;– a&#160;v&#160;krajině
kolem Kateřinek a&#160;pod Karlovem vše rašilo a&#160;bujelo. Každá větev,
každá snítka stromoví a&#160;křoví nalila se mízou a&#160;nabyla svěžího lesku,
pupence nedávnými ještě mrazíky zaražené a&#160;jako zpražené náhle nabobtnaly
a&#160;z&#160;hnědých neb šedých číšek jejich zasvítila skvělá, živá čarovná
zeleň mladého lupení, prodírajícího se na slunce, očividně se rozvíjejícího.
Větve vyšších stromů, jež přečnívaly zahradní zdi, kynuly jak na pozdrav
chodcům a&#160;na důkaz, že zavítalo opravdové jaro. Kdo nahlédl mřížovými
vrátky nebo přes nižší zděné obruby do zahrad, spatřil šťavnaté trávníky, a&#160;z&#160;jejich
svěží zeleně svítily bílé i&#160;zardělé chudobky a&#160;přivřené ještě kalichy
nízkých tulipánů. Stezičky mezi záhony byly již suché, posud však nevypleté,
pískem neposypané, a&#160;taky na nich vyrážely jednotlivé trsy travičky,
kteráž jako by se tázala: smím taky růsti? Nebudu zase zašlapána, vyrvána,
udušena? Však ve mnoha těch zahradách směly cestičky zarůstati bez překážky, až
do samého podzimu. Nebylo nikoho, kdo by o&#160;to pečoval, kdo by radostně chodil
pod stromovím a&#160;těšil se z&#160;toho kouska přírody, který tu zbyl odkazem
dávných klidnějších, šťastnějších dob, kdy čas volněji plynul a&#160;kdy tyto
sady a&#160;sádečky sloužily jen otavě po denním lopocení a&#160;nebyly spekulačně
měřeny na metry a&#160;centimetry jako budoucí staveniště. Nade mnoha těmi
zahradami vznášel se již neodvratný osud, zkáza špičákem a&#160;krumpáčem,
zádava cihlami a&#160;maltou. Stromy klesnou pod pilami a&#160;sekerami, shoří
kdesi v&#160;pecích, trávníky zmizí i&#160;se zdobou prostých květů.</p>

<p class="e-bookprozatext">Ale tentokráte vše jásalo pod hřejným sluncem dubnovým
a&#160;ze zahrad ozývalo se i&#160;ptačí cvrlikání, jako by opeřenci zkoušeli,
zda od loňska nezapomněli svoje písničky. Tu i&#160;tam pestrá pěnkava notovala
plným hrdélkem pronikavý trylek a&#160;z&#160;vrcholků stromů pískali kosové
hlubokými flétnami, kteréž za večera vyznívají tak tesklivě, ale teď v&#160;jase
slunečném rozesmávaly a&#160;blahou tuchou naplňovaly srdce posluchačů, kteří
jim rozuměli. Bylo pravé svátečné jitro a&#160;dopoledne, věstící klid a&#160;mír
šťastné neděle.</p>

<p class="e-bookprozatext">Časněji než jindy vystrojil se té neděle starý Kulich
svátečně, chystaje se z&#160;domu. Sice neměl mnoho smyslů pro zjevy přírody&#160;–
a&#160;v&#160;této části města, tak bohaté zahradami, bylo ještě kus přírody,
která všemu okolí dodávala půvabu skoro venkovského&#160;– přece však i&#160;v&#160;něm
se ozval prostý pud, jímž bezděky chápal, že se probouzí nový život, a&#160;zatoužil
po slunci, po svěžím, průhledném a&#160;vonném vzduchu, po procházce čistými,
umetenými ulicemi s&#160;dlažbou suchou, nedávnými dešti jako omytou.</p>

<p class="e-bookprozatext">„Kampak půjdeš, starý?“ otázala se matka Kulichová.</p>

<p class="e-bookprozatext">„No, kam bych šel? Trochu do města, když se tak
vybralo.“</p>

<p class="e-bookprozatext">Kuliška poněkud otálela.</p>

<p class="e-bookprozatext">„No, starý, a&#160;zastavíš se pak taky u&#160;svatého
Apolináře&#160;– v&#160;kostele?“</p>

<p class="e-bookprozatext">Udiven vzhlédl Kulich k&#160;ženě.</p>

<p class="e-bookprozatext">„Cože mě dnes posíláš do kostela?“</p>

<p class="e-bookprozatext">„Vždyť víš, tatíku&#160;–&#160;–“</p>

<p class="e-bookprozatext">„Copak?“</p>

<p class="e-bookprozatext">Kulich se rozpomínal. Pojednou uhodl.</p>

<p class="e-bookprozatext">„Á ták! Že jako dnes budou mladé shazovat z&#160;kazatelny?“</p>

<p class="e-bookprozatext">„A&#160;taky aby ses pomodlil za jejich štěstí.“</p>

<p class="e-bookprozatext">„Abych ti řek pravdu, mámo, tedy myslím, že já to
nevytrhnu. No dobrá, pomodlím se&#160;– co bych se nepomodlil. Ačkoliv tohle je
vaší starostí, ženských. No dobrá, udělám ti po vůli.</p>

<p class="e-bookprozatext">Ale řeknu ti hned&#160;– nakonec tam nezůstanu, na to
shazování. Víš, každý mě tu zná, aby si na mě prstem neokazovali. A&#160;pak
aby neřekli, že tam lezu z&#160;nějaké pejchy. Bude ono toho dost, až nás tam
pak všechny povezou. Já vím, stará, že se na to už třeseš!“</p>

<p class="e-bookprozatext">Kulichová upustila od práce, zadívala se vážně na
muže.</p>

<p class="e-bookprozatext">„Na to se třese každá matka, Kulichu. Za to jsem
Pánaboha ve dne v&#160;noci prosila.&#160;– A&#160;stav ty se mi, jak chceš,
tuhle pod tím kabátem taky něco máš (položila mu dlaň na prsa), co ti někdy
lítostí buď usedalo, nebo radostí poskakovalo. A&#160;to se v&#160;tobě taky
ozve, Kulichu, až uvidíš, jak Nanynka jde s&#160;Novákem k&#160;oltáři. A&#160;tu
chvíli pak, mileji starej, přejde tě všechno takovéhle křápání.“</p>

<p class="e-bookprozatext">A&#160;jako by chtěla muže zas udobřiti, ač vše
pronášela mírně a&#160;bez výčitky, jak by lze bylo souditi z&#160;jejích slov
závěrečných, dodala dobrácky:</p>

<p class="e-bookprozatext">„Jdi, starej, jdi a&#160;nezapomeň: za mě taky
očenášek. Víš to, že oba z&#160;domu nemůžeme. A&#160;nezapomeň, že bude oběd.
Odpoledne přijde Novák.“</p>

<p class="e-bookprozatext">Kulich narazil klobouk na hlavu a&#160;vyšel z&#160;kuchyňky.
I&#160;na tom dvoře, skoro vždy vlhkém, bylo dnes veseleji než jindy. Taky sem
vanulo jaro, hrbolatá dlažba osychala, vzduch nečpěl pronikavě jako jindy, ale
svěže zavadil o&#160;nozdry.</p>

<p class="e-bookprozatext">Kulich zhluboka vydechl, kráčel průjezdem a&#160;mručel
si pod vousy:</p>

<p class="e-bookprozatext">„Máma je máma! Posílá mě do kostela a&#160;sama juž
doma káže.&#160;– Bude-li pak ona Nanda taky taková?&#160;– No, proč bych se
tam nepodíval, času mám dost.“</p>

<p class="e-bookprozatext">Vyšel z&#160;domu. Rozhlédl se všemi směry a&#160;zevšad
se smála neděle. Kráčel směrem ku Praze (neboť Kulich vždycky chodil „do Prahy“),
aby viděl kousek nedělního světa a&#160;života. Opodál na zahradní zdi seděl
kos a&#160;protahoval svou sladkotesklivou melodii.</p>

<p class="e-bookprozatext">„Jen hvízdej, tajtrlíku, hvízdej!“ mručel Kulich. „Stejská
se ti po dešti? Nebylo ho dost? Teď aby zas bylo trochu sucha a&#160;tepla, flautisto
zpropadenej. Sedíš tu jak husar na koni, a&#160;vypasen jsi jak bažant. Šťovky<a href="../Text/vdavky_nanynky_kulichovy_I_042.html#_ftn46" title="" class="pcalibre1 pcalibre" id="_ftnref46"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[46]</span></span></span></span></a>
se ti urodily, viď, vráno zpěvavá. Ale kdyby sis vole roztrh‘, dnes pršet
nebude&#160;– obláčky se rozplývají a&#160;kouř leze rovně vzhůru jako bič!“</p>

<p class="e-bookprozatext">Ale přes toto reptání zastavil se Kulich, aby kosa
nevyplašil, a&#160;naslouchal jeho flažoletové notě.</p>

<p class="e-bookprozatext">„Kde to taková zvěř nabere,“ rozumoval dále. „Já
kdybych se přetrh, tohle nesvedu. A&#160;hvízdával jsem, že lidem uši padaly.
Jako tenkrát&#160;– Ježíšmarjá, ono je tomu přes čtyrycet let&#160;– taková
křivonohá sůva pekařská nes’ na hlavě lísku plnou koblih. Já kluk nekáraná šel
za ním a&#160;hvízd jsem mu do uší na prsty tak, že se zapotácel a&#160;líska s&#160;koblihami
byla na tratuáru<a href="../Text/vdavky_nanynky_kulichovy_I_042.html#_ftn47" title="" class="pcalibre1 pcalibre" id="_ftnref47"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[47]</span></span></span></span></a>.</p>

<p class="e-bookprozatext">Ale pak mně jich nandal ten křivonožka, že jsem to
sotva pobral a&#160;sotva domů trefil. Já myslil, že pekařské sůvy neuměj
honit. Ten mi okázal, že uměj!“</p>

<p class="e-bookprozatext">Kulich se neubránil, aby se své dávné příhodě ještě
teď nezasmál. Drsným tím chechtem polekal kosa, kterýž se zdvihl a&#160;plavným
letem zmizel v&#160;zahradě. Kulich kráčel níže, směrem k&#160;ulici Lipové a&#160;Ječné,
a&#160;dolů k&#160;náměstí Karlovu.</p>

<p class="e-bookprozatext">O&#160;nějakou hodinu později vracel se touž cestou
kolem tehdejší hospody „U&#160;Aeskulapa“ nad všeobecnou nemocnicí, vzhůru k&#160;nároží
„Na křižovatce“ a&#160;výš a&#160;výše ke Karlovu, k&#160;svatému Apolináři.
Vstoupil, omočil prsty v&#160;kropence a&#160;šinul se kousek dále mezi lavice.
Ale neusedl, aby si nezatarasil volný ústup, až uvidí svou chvíli. Ošíval se,
pomžourával kradmo dokola, není-li pozorován, ale zatím si ho nikdo nevšímal.
Bezděčně sepjal ruce nad kloboukem a&#160;rty jeho beze zvuku cosi drmolily.
Plnil slib ženě daný.</p>

<p class="e-bookprozatext">Netušil Kulich, že její pozoruje přece dvé očí,
lesklých a&#160;radostných, kteréž ho sledovaly od mžiku, kdy vstoupil do kostelíka.
Byly to zraky Nanynčiny. Stála v&#160;samém koutě při zdi. Chtěla slyšeti z&#160;kazatelny
nejen jméno své, ale zvláště drahé jméno Jindrovo, kteréž tu zazní, aby se
rozneslo po celém okolí. Byla na ně pyšná a&#160;chvěla se již nyní blahou
rozkoší, že bude dnes neodvolatelně provoláno, s&#160;kým půjde celým dalším
životem. Ona, dcera prostých domovnických rodičů, s&#160;učitelem Jindrou
Novákem! A&#160;tam stojí otec, jehož příchodu se nenadála, a&#160;snad se i&#160;modlí.</p>

<p class="e-bookprozatext">Kostelík se plnil, noví a&#160;noví lidé přicházeli,
obklopili Kulicha, že ho Nanynka již neviděla. A&#160;teď vstoupila a&#160;veličenskými
kroky ku předním lavicím se šinula paní Angelina Knedlhansová v&#160;plné nádheře
nedělní. Ne již v&#160;zimním šalupu, ale v&#160;lehčím úboru jarním, s&#160;modlitbami
v&#160;aksamitových deskách, jež tiskla na život.</p>

<p class="e-bookhvezdickystred">* * *</p>

<p class="e-bookprozatext">Bylo k&#160;poledni. Matka Kulichová měla dávno plotnu
zastavenu hrnci a&#160;kuthany<a href="../Text/vdavky_nanynky_kulichovy_I_042.html#_ftn48" title="" class="pcalibre1 pcalibre" id="_ftnref48"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[48]</span></span></span></span></a>.
Teď si vzpomněla, je-li taky průjezd čistý, jak na neděli sluší, i&#160;chopila
se koštěte na dlouhém toporu a&#160;vyběhla z&#160;kuchyňky, aby zametla.</p>

<p class="e-bookprozatext">Právě dokonávala dílo své, když do vrat veplula paní
Knedlhansová. Zočila Kulišku, a&#160;zrychlivši kroky, rovně k&#160;ní zamířila,
pravici ve stávkové rukavičce vztahovala.</p>

<p class="e-bookprozatext">„Milá paní Kulichová, už je to zveřejněno! Už jsou z&#160;kazatelny,
slečna Nany a&#160;pan Novák. Myslela jsem si, že při tom nemůžete být, a&#160;vzala
jsem to z&#160;úst pana faráře za vás, jako matka. Tuze hezky to pověděl, ještě
jsem takové ohlášky neslyšela. Tak zřetelně a&#160;srozumitelně, že to bylo
slyšet do všech koutů. A&#160;přidal, co vždycky nedělává! Řekl <span class="e-bookdejapoznamkykurzivatucnechar">vážená</span> slečna Anna Kulichová a&#160;<span class="e-bookdejapoznamkykurzivatucnechar">vážený</span> pan učitel Jindřich
Novák. Má tam asi nastávající pan zeť dobré oko. Zaslouží si toho. A&#160;hned
jsem si myslila, že se u&#160;vás zastavím, abych vám to pověděla.“</p>

<p class="e-bookprozatext">Zraky matky Kulichové zvlhly. A&#160;než sáhla po ruce
vzácné dámy, opřela koště o&#160;zeď, otřela si pravici o&#160;zástěru, aby se
nedotkla nehodně bílé rukavičky paniny.</p>

<p class="e-bookprozatext">„Rukulíbám, milostpaní, poníženě děkuju.&#160;– Šel
tam tatík, oba nemůžeme.“</p>

<p class="e-bookprozatext">„Duchem jste tam jistě byla. To si mohu pomyslit.&#160;–
Můžete mít radost, paní Kulichová, můžete být spokojena, šťastna. Můj ty Bože,
až tak bude s&#160;naší Albínkou! Vy už máte po starosti.“</p>

<p class="e-bookprozatext">„Chvála Bohu,“ řekla Kulichová radostně. „Ale bude ono
ještě starostí dost, milostpaní. Se svatbou&#160;– sama nevím, jak to uděláme.“</p>

<p class="e-bookprozatext">„Jak to, paní Kulichová?“</p>

<p class="e-bookprozatext">„Inu, jako kde to vystrojit. V&#160;tom našem
kutloušku&#160;– hlava se mi z&#160;toho motá.“</p>

<p class="e-bookprozatext">„Ano tak!“ řekla panička.</p>

<p class="e-bookprozatext">Položila ukazováček na bradu, jako by se zamýšlela,
ačkoliv snad již dříve v&#160;ní bylo zrálo, co chtěla říci. Ohlédla se dokola,
není-li tu kde nějaké nepovolané ucho, a&#160;pronesla tajemně: „Nemohla byste
na chvilku ke mně nahoru?“ Otázka Kulišku překvapila. Jižjiž byla by vyhrkla: K&#160;službám,
milostpaní!&#160;– ale v&#160;tom vzpomněla na své vaření.</p>

<p class="e-bookprozatext">„Milostpaní, mám oběd na plotně, a&#160;nikdo není
doma. Kdyby snad ráčili&#160;– co je libo, poníženě prosím?“</p>

<p class="e-bookprozatext">„Smím na chvilinku k&#160;vám, paní Kulichová? Víte,
tudy se každou chvíli šustne nějaká ta coura z&#160;domu, načpak to.“</p>

<p class="e-bookprozatext">Kuliška chopila se koštěte a&#160;panička již kráčela
do dvora, Kuliška za ní.</p>

<p class="e-bookprozatext">Ač věděla, že doma nikdo není, zaklepala panička v&#160;kuchyňce
na dveře světnice a&#160;vstoupila. Matka Kulichová jen se zastavila u&#160;plotny,
cosi odtáhla, cosi posouvla doprostřed, podívala se do pece, a&#160;byla za
paničkou v&#160;pokoji.</p>

<p class="e-bookprozatext">„Ráčejí se posadit, milostpaní.“</p>

<p class="e-bookprozatext">Paní Knedlhansová usedla na pohovku. Hleděla slibně na
Kulichovou, co by do desíti napočítal, a&#160;jala se mluviti:</p>

<p class="e-bookprozatext">„Abyste mi neměla za zlé, paní Kulichová, ale co chci
říci, jde ze srdce. Sama jsem si tak předkládala, jak to pořídíte s&#160;hostinou,
a&#160;byť i&#160;byla sebeskrovnější. Přece jen máte vy někoho a&#160;pan Novák
taky, koho pozvete.&#160;– Inu, hezké to zde máte, ale malé, a&#160;pak&#160;–
v&#160;přízemí, pořád jen ten dvoreček před sebou.&#160;– No tak tedy, kdyby
vás to neurazilo&#160;– a&#160;pročpak by uráželo, když to upřímně myslím&#160;–
družička snad bude taky nějaká a&#160;družba, jakápak by to byla veselka bez
mládence a&#160;družičky: připadalo mi, že byste mohli vystrojiti svatbu nahoře
u&#160;nás.&#160;– Co tomu říkáte, paní Kulichová?“</p>

<p class="e-bookprozatext">Matka Kulichová naslouchala jak u&#160;vyjevení,
zarděla se, pootvírala ústa, jako by po vzduchu lapala.</p>

<p class="e-bookprozatext">„Ježíš Marjá, milostpaní, jakpak by to mohlo&#160;–&#160;–“</p>

<p class="e-bookprozatext">„Dobře, paní Kulichová,“ řekla panička důrazně. „Docela
dobře. Vždyť víte, jak to u&#160;nás vypadá. Jsem sama s&#160;Albínkou, v&#160;třetím
pokoji pan Saloupek. Z&#160;největšího vystrkáme, co by překáželo, místa je
dost, a&#160;tam postavíme tabuli. Ruka ruku myje, paní Kulichová, vaše Nanynka
si to zasloužila. Pomohla nám nejednou, když jsme potřebovali, chodila s&#160;námi
na výlety, bylo tak všem veseleji, Albi ji má ráda, ona jistě Albínku taky&#160;–
a&#160;můj ty Božínku, nebudete-li mít jinou, vždyť by naše Albi mohla jít za
družičku! Šaty na to má, holka k&#160;světu je. Co tomu říkáte?“</p>

<p class="e-bookprozatext">„Inu, Ježíš Marjá, milostpaní, že ani nevím, jak
bychom si toho zasloužili,“ odpovídala Kulichová plna radosti. „Ale ta štrapáce
u&#160;nich, pro cizí lidi takovou nepohovu! Jak bychom to mohli&#160;–&#160;–“</p>

<p class="e-bookprozatext">„Mohli, paní Kulichová,“ plácla paní Knedlhansová
dlaní na stůl. „A&#160;ještě vám povím, že to vlastně není žádná oběť. Víte, co
se říká? Že cizí svatba pod střechou přináší rodině štěstí. Vidíte, myslím při
tom i&#160;na nás,“ usmála se blahosklonně. „Tedy ujednáno, co?“</p>

<p class="e-bookprozatext">Paní Knedlhansová vzchopila se v&#160;celé důstojnosti
a&#160;polévala Kulíšku zesíleným blahosklonným úsměvem.</p>

<p class="e-bookprozatext">„Milostpaní, co mě se tejká, tedy jen říkám zaplať
Pánbůh napřed! Ale musím to říci taky panu Novákovi&#160;– o&#160;tomhle jsme
posud nehovořili, nevím, jak on zamejšlí…“</p>

<p class="e-bookprozatext">„Bude souhlasit,“ pronesla paní Knedlhansová určitě. „Svatba
je starost rodičů nevěstiných, do toho ženich nemluví, leda v&#160;některých
mimořádných okoličnostech. No dobrá, paní Kulichová, ustanovte se o&#160;tom.
Co bylo na mně, udělala jsem, a&#160;s&#160;radostí posloužím. Bylo by nám všem
hodně veselo. Saloupek taky nic nezkazí.&#160;– A&#160;Nanynku že pozdravuju.
Dobré chutnání vám přeju.“</p>

<p class="e-bookprozatext">Paní Knedlhansová vyporoučela se a&#160;matka
Kulichová spěchala k&#160;hrncům na plotně. Horko jí bylo již z&#160;neočekávaného
nabídnutí a&#160;horko na ni zadýchalo z&#160;rozpálené plotny.</p>

<p class="e-bookprozatext">„Pro páninka,“ hovořila k&#160;sobě, „hezké ono by to
bylo&#160;– svatba v&#160;druhém patře, ve třech pokojích! Vymalováno mají,
nábytek nóbl, všady koberce, Kryndáčka pána, jak by mi něco takového bylo napadlo!&#160;–
Toť se ví, oběma rukama! Jen co řekne Nanynka a&#160;pan Novák. Ale pro
Pánaboha, co by mohli namítat?&#160;– Holka, holka, vyvalíš ty oči, jaká se ti
chystá veselka!“</p>

<p class="e-bookprozatext">V&#160;peci praskalo, z&#160;hrnků syčelo a&#160;vřelo,
plotna pálila jak výheň&#160;– matka Kulichová tančila kolem ní jak čarodějka
připravující kouzelnou krmi. A&#160;srdce se jí tetelilo radostí, jak se
Nanynce všechno pěkně zchystává.</p>

</div>
</body>
</html>