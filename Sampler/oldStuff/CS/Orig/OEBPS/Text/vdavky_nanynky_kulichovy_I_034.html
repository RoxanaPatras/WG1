<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">27. Po
migréně</h2>

<p class="e-booktirazacitacetext">Přece jen Amálka měla trochu
starosti, jak bude doma přivítána, když se vracela z&#160;Pohořelce. Byla z&#160;domu
skoro tři hodiny. Potichounku vešla, mžikem shodila žakýtek, pověsila jej s&#160;kloboukem
na rohatinku v&#160;předsíni a&#160;zaskočila do kuchyně.</p>

<p class="e-bookprozatext">„Byl u&#160;nás někdo, Toničko?“</p>

<p class="e-bookprozatext">Vlastně ta otázka znamenala něco jiného: nebyla po mně
sháňka?</p>

<p class="e-bookprozatext">Vypáchla-li totiž někdy Amálka a&#160;zdržela se přes
míru a&#160;byla-li pak po ní sháňka, říkávala jí Tonička zhluboka, vyvalujíc
oči:</p>

<p class="e-bookprozatext">„Jéééžiši, slečinko, oni dostanou! Milostpaní přes tu
chvíli se po nich pídí!“</p>

<p class="e-bookprozatext">Ale dnes Tonička stála nad prknem, žehlila drobné
ženské prádlo, bzučela si při tom, a&#160;na otázku Amálčinu zcela klidně
odpověděla:</p>

<p class="e-bookprozatext">„Ba ne, slečinko. Ani živé duše.“</p>

<p class="e-bookprozatext">„Papá je doma?“</p>

<p class="e-bookprozatext">„A&#160;není, slečinko. Aspoň hodina, co odešel.“</p>

<p class="e-bookprozatext">„A&#160;mamá&#160;–?“</p>

<p class="e-bookprozatext">„Milostpaní je ve svém pokoji. Třikrát jsem jí dávala
studený náčinek.“</p>

<p class="e-bookprozatext">„Neptala se po mně?“ řekla dívčina již trochu
zdlouhavěji.</p>

<p class="e-bookprozatext">„Ani slovem.&#160;– Dyť vědí, že jí s&#160;migrénou
není do řeči.“</p>

<p class="e-bookprozatext">Amálce se ulevilo. Zhluboka oddechla, otočila se z&#160;kuchyně.</p>

<p class="e-bookprozatext">„A&#160;svačit nebudou, slečinko?“ volala Tonička.</p>

<p class="e-bookprozatext">„Ba ne, já už&#160;–&#160;–“</p>

<p class="e-bookprozatext">Amálka se zarazila. Málem by se byla podřekla.</p>

<p class="e-bookprozatext">„Ale ano!&#160;– Je to teplé?“</p>

<p class="e-bookprozatext">„Tuhle to mám v&#160;troubě, už je na tom škraloup jak
samet&#160;–&#160;–“</p>

<p class="e-bookprozatext">„Tak mi to přelejte, Toničko.“</p>

<p class="e-bookprozatext">Potom přistoupila, popleskala Tonče po zádech a&#160;řekla:</p>

<p class="e-bookprozatext">„Vy jste dobrá holka, Toničko!“</p>

<p class="e-bookprozatext">Děvče rozumělo. Vykulilo zraky, zasmálo se a&#160;řeklo:</p>

<p class="e-bookprozatext">„Kdepak se nám toulali, slečinko?“</p>

<p class="e-bookprozatext">„Když je tam tak hezky, Toničko! Člověku se nechce ani
domů. Všady jaro, slunce, kytičky…“</p>

<p class="e-bookprozatext">Amálka cupitala předsíní a&#160;jako myš vklouzla do
pokoje Klotyldina.</p>

<p class="e-bookprozatext">Ta již neležela. Seděla v&#160;koutě pohovky a&#160;po
přestálém utrpení z&#160;migrény dívala se do prázdna. Amálce se zdálo, že
sestra nedávno plakala. Ještě jako by na její tváři byly přischlé slzy.</p>

<p class="e-bookprozatext">„Že se na mě jdeš podívat,“ řekla k&#160;Amálce.</p>

<p class="e-bookprozatext">Ze mdlého zvuku, jakým několik těch slov bylo
proneseno, vyznívala výčitka.</p>

<p class="e-bookprozatext">Amálka viděla zapadlé oči sestřiny, popelavý stín pod
nimi, viděla unylé její bledé líce, a&#160;tou chvíli pocítila upřímnou,
sesterskou lítost nad Klotyldou. Právě teď po všem, co dnes odpůldne zažila, po
tom nahlédnutí ve šťastnou budoucí domácnost Nanynčinu, ve skromný, útulný její
příbytek, zalitý jasem slunečným&#160;– právě teď a&#160;dnes poprvé snad
pochopila duševní stav odkvétající sestry. Jsou chvíle, kdy člověk rázem uhádá,
čemu po léta nerozuměl. Amálce nadešla taková chvíle.</p>

<p class="e-bookprozatext">Přiskočila k&#160;pohovce, sklonila se a&#160;upřímně
Klotyldu políbila.</p>

<p class="e-bookprozatext">„No tak, tady jsem!“</p>

<p class="e-bookprozatext">„Kdes byla?“ otázala se Klotylda.</p>

<p class="e-bookprozatext">„Kde jsem byla?&#160;– Šla jsem papínkovi na poštu&#160;–&#160;–
a&#160;pak&#160;–&#160;–“</p>

<p class="e-bookprozatext">Amálka se rozmýšlela. Má se přiznati?</p>

<p class="e-bookprozatext">Klotylda přitiskla hřbet levice na čelo.</p>

<p class="e-bookprozatext">„A&#160;pak&#160;–?“</p>

<p class="e-bookprozatext">„A&#160;pak&#160;–“ Amálka pořád ještě otálela. „Nepovíš
to na mě?“</p>

<p class="e-bookprozatext">Klotylda neodpovídala. Smutné její zraky upíraly se na
sestru, jako by říkaly: Chceš-li, pověz; nechceš-li, mlč si.</p>

<p class="e-bookprozatext">A&#160;tu se Amálka rozhodla: cožpak na tom záleží?
Vždyť nevyvedla nic zlého! Usedla podle sestry, pojala ji za ruku, pohladila ji
a&#160;již chtěla promluviti, když vstoupila Tonička se svačinou. Posečkala, a&#160;když
dívka zmizela, náhle pronesla:</p>

<p class="e-bookprozatext">„Do večera bys to neuhodla, Tyldinko.&#160;– S&#160;Nanynkou
jsem byla, s&#160;Nanynkou Kulichovou&#160;– málem až na Pohořelci&#160;– v&#160;jejím
novém bytě. Potkala jsem ji, vyzvala mě, šla jsem s&#160;ní. Ach, Tyldinko, kdybys
to viděla! Takové malé, ale milounké&#160;– věř mi, hezčí než u&#160;nás. A&#160;slunce
tam je! A&#160;Strahovská zahrada skoro pod okny&#160;– a&#160;naproti Petřín&#160;–
a&#160;všady plno ptactva a&#160;daleko dole Praha&#160;–&#160;–“</p>

<p class="e-bookprozatext">Do všech podrobností vylíčila teď Amálka svoji
návštěvu na Pohořelci, nový nábytek, bílé podlahy, i&#160;jak Nanynka přinesla
kávu, jak svačily, co si povídaly. Uchvacovala se vlastním líčením, až všecka
zčervenala, a&#160;na konec řekla:</p>

<p class="e-bookprozatext">„Ach, Tyldo, kdybys to jen viděla, taky by se ti to
líbilo.&#160;– Tak bych to někdy taky chtěla mít!“</p>

<p class="e-bookprozatext">Slečna Klotylda naslouchala, zírajíc Amálce v&#160;oči,
v&#160;nichž jako by se obráželo budoucí její vysněné štěstí. Pojednou rty
Klotyldiny se rozechvěly, z&#160;očí jí vyhrkly slzy a&#160;řinuly se nepřetržitým
tokem po tváři lehounce zbarvené. Její paže skoro křečovitě obemkla šíji Málčinu.
</p>

<p class="e-bookprozatext">„Tyldo!“ ulekla se Amálka.</p>

<p class="e-bookprozatext">Klotylda přitiskla horké líce k&#160;tváři Málčině a&#160;zaštkala:</p>

<p class="e-bookprozatext">„Všichni, všichni jste šťastni, jenom já&#160;–!“</p>

<p class="e-bookprozatext">„Tyldo!“ zvolala Málka v&#160;nesnázi. „To jsem
nechtěla!&#160;– Ty ses ptala, pověděla jsem ti.&#160;– Nemohu za to!“</p>

<p class="e-bookprozatext">A&#160;bylo jí málem taky do pláče.</p>

<p class="e-bookprozatext">Slečna Klotylda vzpamatovávala se, osoušela slzy,
přemáhala se a&#160;šeptala:</p>

<p class="e-bookprozatext">„To vím, že nemůžeš.&#160;– Tak mě to popadlo.&#160;– Nevíš
sama, co z&#160;tebe mluví. Ale já vím, Amálko. Před tebou život leží&#160;–
mně pomalu zapadá. A&#160;přece jsem se taky ničím neprovinila.“</p>

<p class="e-bookprozatext">Amálka všecka se polekala z&#160;nenadálého pohnutí
sestřina. Chtěla jí pověděti něco veselého, radostného, a&#160;takový to má
účinek!</p>

<p class="e-bookprozatext">Káva na stolku vychládala&#160;– teď teprve Amálce
nebylo do jídla.</p>

<p class="e-bookprozatext">„Vidíš to, Tyldičko, nechtěla jsem to před tebou
tajiti, a&#160;ty se mi rozpláčeš. A&#160;po migréně! Vrátí se to…“</p>

<p class="e-bookprozatext">„Ne, už je dobře,“ chlácholila jí Klotylda.</p>

<p class="e-bookprozatext">Rty ještě jí poškubávaly, ale slzavý zdroj byl zatím
vyčerpán, ba, slečna Klotylda pokusila se o&#160;úsměv, aby Málku upokojila.
Dívala se k&#160;oknům, a&#160;potom přichýlivši se k&#160;Amálce, řekla
prosebně:</p>

<p class="e-bookprozatext">„Pozve-li tě tam Nany ještě jednou&#160;– půjdeš-li s&#160;ní
zase, Amálko&#160;– vemte mě taky s&#160;sebou…“</p>

<p class="e-bookprozatext">„Ale Ježíšmarjá! To se může stát co nevidět.&#160;–
Nanynka si tam přenáší nádobíčko a&#160;zvala mě, abych ji zas doprovodila. Kdy
budeš chtít, kdy budeš chtít, Tyldinko!“ slibovala plná radosti, že konečně
taky Klotylda jeví účastenství na vdavkách Nanynčiných.</p>

<p class="e-bookprozatext">„Ano,“ souhlasila Klotylda. „Mně je třeba procházky a&#160;vzduchu&#160;–
a&#160;taky zas jiných lidí a&#160;hovoru s&#160;nimi, Málko.&#160;– A&#160;ráda
bych to viděla.&#160;– Šťastná Nany!&#160;– Věř mi, Málko: všechnu tu studenou
parádu zde a&#160;všechnu tu slávu slečny domácích dala bych za to, kdybych
byla na jejím místě.“</p>

<p class="e-bookprozatext">Amálka sotva že sluchu věřila. Vždyť jak tomu dávno,
co Tylda řekla, že by učitele nechtěla? Bylo to poprvé, co jí tak sestra
otevřela srdce. A&#160;nebyla to pouhá „slabá chvíle“ slečny Klotyldy. Tu
mluvilo srdce upřímně.</p>

<p class="e-bookprozatext">Amálka se přitulila ke Klotyldě, hladila jí, objímala,
ujišťovala sestru:</p>

<p class="e-bookprozatext">„Taky budeš, Tyldinko, dozajista. Ale víš, sestřičko,
neplač, nebuď smutná. To se člověk jen užírá a&#160;nikdo mu za to nic nedá.&#160;–
Říkáte o&#160;mně, že jsem taková uličnice, ale věř mi, Tyldinko, vždyť by si
člověk mezi vámi nos ohryzal. Maminka chodí po domě jako Pramáti, ty tuhle
vzdycháš, a&#160;co z&#160;toho všeho máte! Kdybyste neměli Amálu, bylo by zde
jak v&#160;klášteře…“</p>

<p class="e-bookprozatext">Amálka mluvila horlivě jak volební agitátor a&#160;slečna
Klotylda naslouchala jí s&#160;úsměvem polobolestným. Vždy mívala vědomí, že je
nad Amálku vysoko povznesena, ale vše, co se poslední dobou událo, silně tímto
vědomím zaviklalo. A&#160;ponenáhlu záviděla Málce její „skotáckou“ letoru, jak
to paní Myslíkovská nazývala.</p>

<p class="e-bookhvezdickystred">* * *</p>

<p class="e-bookprozatext">Toho odpůldne, jak již Tonička Málce byla pověděla,
vyšel si pan Myslíkovský na vítr. Měl té domácí migrény právě dost, byl hodně
rozvrzán.</p>

<p class="e-bookprozatext">Stanul před vraty, rozepjal svrchník, jako by dopřával
jarnímu vzduchu, aby jej hodně provanul, a&#160;nerozhodně pohlédl vpravo i&#160;vlevo.
Kterým směrem se dáti? A&#160;jako vždy, rozhodl se pro směr „do města“, níže
ku Praze. Tam je rušno, živo, tam zas na chvíli vyvane, co jej hněte. A&#160;poslední
dobou hnětlo ho to všechno.</p>

<p class="e-bookprozatext">Pan Myslíkovský&#160;– abychom si o&#160;něm lépe
pověděli&#160;– nebyl zcela obyčejný bařtipán domácí, žádný vypasenec, tukem
překypující, jemuž by každý uzenářský výklad byl zrcadlem, aniž zase kostroun
hladolet. Byl zcela úměrné postavy, pružné chůze, takže zezadu mnohý mu hádal o&#160;desítku
let méně. Zatím byl nedalek šedesátky, hlava jeho již prokvétala. Ale kdyby mu
osud byl do páru dal jinou družku místo paní Katy, rozené Krautwurstové, zcela
jinak by se mu byl život vytvářil. Takto byl vlastně nalomeným člověkem, a&#160;nejhůře
bylo, že to sám pociťoval. Míval kdysi malou směnárnu, tak zvaný bankovní
závod, a&#160;dobře se mu v&#160;něm dařilo. Šťastná výhra na los, který v&#160;den
před tahem v&#160;jeho výkladní skříni osiřel, mohla jej postaviti na širší
základ, ale pak mu osud spískal jinou věc. Paní Katy dědila, a&#160;teď nedala
muži pokoje.</p>

<p class="e-bookprozatext">„Ty se nemusíš dřít, manni. Teď máme tolik, že můžeme
koupiti dům, a&#160;budeš privatizovati. Máme děti (Amálka tehda byla v&#160;plenkách),
a&#160;bude práce dost s&#160;jejich vychováním.“</p>

<p class="e-bookprozatext">Ale hlavně chtěla mít paní Katy muže docela pro sebe,
chtěla s&#160;ním choditi po procházkách, chtěla užívati světa.&#160;– Pan
Myslíkovský byl dosti sláb, že povolil. Později viděl, že chybil, a&#160;litoval.
Doba ho přerostla, neměl odvahy, aby se vrátil, kam dříve náležel. A&#160;kdežto
jiným lidem, které povolání za celý den unaví a&#160;zondá, je domácnost pak otavou,
měl pan Myslíkovský domácnost a&#160;všechnu její strakatinu na krku od rána do
večera a&#160;ponenáhlu se mu změnila v&#160;malý očistec. To bylo, co ho
nalomilo. Nebyl svůj, stal se jakýmsi přílepkem svých dam, totiž paní Katy a&#160;nemoudře
vedené Klotyldy; mladší Amálka teprve vyrůstala. A&#160;jestliže měl chvíle utěšenější,
byla to později divoká Amálka, která mu dlouhé dny osvěžovala. Ale na celý
život nestačilo to. Kolísal mezi třemi ženštinami a&#160;přes tu chvíli byl
pozýván za smírčího soudce. Ať soudil, jak soudil, nikdy, nerozsoudil&#160;–
pravdu podržela vždycky milostpaní.</p>

<p class="e-bookprozatext">Teď šel&#160;– a&#160;zas myslil na všechny ty věci.
Od Nanynčiných ohlášek bylo v&#160;jeho domácnosti všechno na kyselo. Ani
dřívější veselky u&#160;Knedlhansů paní domácí tak nedojímaly, ale že právě Nanynka&#160;–&#160;–
A&#160;tak správně&#160;–&#160;– Ano, kdyby se tak byla s&#160;někým podnesla a&#160;sňatek
byl pak nezbytný, třeba s&#160;nějakým skandálem&#160;–&#160;– Čekávala to
dříve u&#160;Knedlhansů, ani tam se to nestalo. A&#160;tu najednou u&#160;těch
umouněnců dole se děje, co vlastně mělo rovnou zamířiti do prvního patra.&#160;–
A&#160;ke všemu ještě: Amálka půjde za družičku, Klotylda bude seděti doma. Rozumí
se samo sebou, že celý den zas propláče, paní domácí z&#160;toho dostane
obvyklou migrénu, jako dnes&#160;– ale kterak on za to všechno může, pan Myslíkovský!</p>

<p class="e-bookprozatext">A&#160;když dospěl v&#160;myšlenkách až sem, odlehčil
si pan Myslíkovský zcela bezděčně nahlas:</p>

<p class="e-bookprozatext">„Zatrápený Kulich…!“</p>

<p class="e-bookprozatext">„Poníženě rukulíbám, milostpane!“ ozvalo se náhle
vedle něho.</p>

<p class="e-bookprozatext">Pan Myslíkovský protrhl se z&#160;úvah skoro s&#160;leknutím.
Tu přes cestu se klátil tatík Kulich, nesa břichatou kabelu.</p>

<p class="e-bookprozatext">„Ráčí milostpán něco poroučet?“ tázal se pokorně s&#160;čepicí
v&#160;ruce.</p>

<p class="e-bookprozatext">„Dejte na hlavu, Kulichu!“ velel stručně pan
Myslíkovský.&#160;– „Co bych poroučel?&#160;– Tady vám vůbec nemám co poroučet.“</p>

<p class="e-bookprozatext">Kulich rozhoupával měkkou čepici, aby se mu do ní
nabralo vzduchu a&#160;mohl ji pak snáze narazit, a&#160;řekl s&#160;tichým
úsměvem:</p>

<p class="e-bookprozatext">„Já myslel, jako že mě milostpán volá&#160;–“ </p>

<p class="e-bookprozatext">Pan Myslíkovský zadíval se na mužíka. „Kam jdete?“</p>

<p class="e-bookprozatext">„Ale snáším, milostpane, snáším&#160;– teď mě má naše
máma v&#160;ekvitaci!<a href="../Text/vdavky_nanynky_kulichovy_I_042.html#_ftn62" title="" class="pcalibre1 pcalibre" id="_ftnref62"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[62]</span></span></span></span></a>&#160;–
Pro Nandu, milostpane. Takových šarapatek<a href="../Text/vdavky_nanynky_kulichovy_I_042.html#_ftn63" title="" class="pcalibre1 pcalibre" id="_ftnref63"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[63]</span></span></span></span></a>&#160;– čert
ví, kde to máma všecko splaší. Nejdřív to tahám domů, máma na to svolá komis,
prohlídnou to, potěžkají, ohledají, zváží, spočítají&#160;– a&#160;pak zas to
vleču nahoru, bezmála na Pohořelec. Tam jako naše Nanda bude zůstávat, vědí,
milostpane?&#160;– Na mou duši, řeknu zaplať Pánbůh, až bude po všem. Nalítám
se jako kurýr.&#160;– A&#160;to mám jen jednu, milostpane, a&#160;chvála Pánbíčku
za to. Bude div, neuhoním-li si oubytě. No, je to pro dítě.“</p>

<p class="e-bookprozatext">Pan Myslíkovský se díval na Kulicha, díval, o&#160;něčem
uvažoval. Jindy by se byl jeho těžkostem smál, ale právě teď mu do smíchu
nebylo.</p>

<p class="e-bookprozatext">Uvážil a&#160;rozhodl se.</p>

<p class="e-bookprozatext">„Poslyšte, Kulichu, naše Amálka půjde vaší Nanynce za
družičku, viďte?“</p>

<p class="e-bookprozatext">„Půjde, milostpane, poníženě za to ruku líbám.“</p>

<p class="e-bookprozatext">„Poslyšte, Kulichu, pozvali jste taky naši Klotyldu?“</p>

<p class="e-bookprozatext">„Ježíšmarjá, milostpane,“ ulekl se Kulich, „kdopak by
si troufal!“</p>

<p class="e-bookprozatext">„Tak poslyšte, Kulichu, troufejte si.&#160;– Ale
Kulichu, jazyk za zuby!&#160;– V&#160;neděli ať se vaše matka oblékne a&#160;přijde
k&#160;nám nahoru, rozumíte? K&#160;naší paní, rozumíte? A&#160;pěkně zdvořile,
že jako zve taky slečnu Klotyldu, rozumíte?“</p>

<p class="e-bookprozatext">„Milostpane, rozumím!“</p>

<p class="e-bookprozatext">„Ne, Kulichu, počkejte: Nanynka ať přijde Klotyldu
pozvat.“</p>

<p class="e-bookprozatext">„Přijde Nanda, milostpane,“ opakoval Kulich jako voják
přijatý rozkaz.</p>

<p class="e-bookprozatext">„Dobře, Kulichu. Ale povídám, Kulichu: tohle to je váš
nápad, rozumíte? Ne můj.“</p>

<p class="e-bookprozatext">„Ježíšmarjá, milostpane, to mi dávno napadlo, ale
kdopak se moh‘ opovážit!“</p>

<p class="e-bookprozatext">„Dobrá, Kulichu, mohl jste to udělat, ale není
zmeškáno. A&#160;toť se rozumí, Kulichu: slečna Klotylda taky pošle svůj dárek Nanynce.“</p>

<p class="e-bookprozatext">„Ježíšmarjá, milostpane, uctivě rukulíbám,“ smekl
Kulich poznovu a&#160;šermoval čepicí ve vzduchu.</p>

<p class="e-bookprozatext">„Tak je dobře, Kulichu. A&#160;spoléhám se, že jste
rozumný muž a&#160;máte svatojanský jazyk.“</p>

<p class="e-bookprozatext">„A&#160;to se můžou spolehnout, milostpane,“ řekl hrdě
Kulich. „Takovejch jazyků aby bylo!“</p>

<p class="e-bookprozatext">„Tak, a&#160;servus, Kulichu.“</p>

<p class="e-bookprozatext">„Poníženě ruku líbám, milostpane.“</p>

<p class="e-bookprozatext">Když pan domácí odešel a&#160;Kulich opačným směrem
dále se klátil, usmíval se jako lišák a&#160;huhlal k&#160;sobě:</p>

<p class="e-bookprozatext">„Koukej, Nando, koukej, koukej!&#160;– Ale
stakralente, ty budeš mít nóbl veselku!“</p>

</div>
</body>
</html>