<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">

<h2 class="e-booknadpis">1. Nanynku nepozvali</h2>

<p class="e-booktirazacitacetext">Byl mlhavý lednový den&#160;– ale
co pravíme, že mlhavý! Co se toho dne nad Prahou vznášelo, nebyla žádná slušná,
řádná mlha, jak je v&#160;přírodě zavedena a&#160;jak se na ni pamatujeme z&#160;časů,
kdy se mohlo bez urážky říci, že je mlha poctivá, bílá&#160;– nebo chcete-li&#160;–
třebas i&#160;šedivá mlha. Co se toho dne Prahou rozlézalo a&#160;všecky ulice
a&#160;náměstí zalévalo, byla jakási kaše barvy čokoládové a&#160;bylo v&#160;ní
namícháno všeho, čím pražská dlažba v&#160;zimě oplývá, co vyletí z&#160;pražských
komínů a&#160;ze stok vystoupí. Jen po čokoládě v&#160;ní nebylo památky.</p>

<p class="e-bookprozatext">Nalezlo té mlhy taky na dvůr starého domu kdesi v&#160;Kateřinské
končině, v&#160;němž bydlila paní Angelina Knedlhansová, ba nacpalo se jí tam
bezmála víc, než se vešlo. Svítili ve všech bytech skoro do samého poledne, a&#160;div
že nerozsvěcovali hned zase po obědě. A&#160;to v&#160;patrech. Můžeme si tedy
pomysliti, jak bylo v&#160;přízemku. Ale nejhůře snad bylo v&#160;koutě dvora
napravo z&#160;průjezdu, v&#160;příbytku, nad jehož polozasklenými dveřmi visela
nakřivo stará, oprchalá tabulka s&#160;nápisem sotva čitelným: <span class="e-bookdejapoznamkykurzivatucnechar">Domovník</span>.</p>

<p class="e-bookprozatext">Tam bydleli Kulichovi, domovníkovi.</p>

<p class="e-bookprozatext">Bylo po polednách, otec Kulich odpočíval na pohovce v&#160;pokojíku
a&#160;doháněl spánek, který mu byl za noci ukrádán opozdilými nájemníky. Byl
to sice dům pořádný, ve kterém nebylo mnoho hýřilů a&#160;nočních ptáků ani
končina k&#160;tomu příliš nesváděla. Přece však byli dni a&#160;lépe řkouc
noci, kdy nejeden obyvatel a&#160;podnájemník se pozdržel „přes desátou“, a&#160;pak
třeba do třetí a&#160;čtvrté ranní neminulo hodiny, aby kdosi otce Kulicha
nezburcoval a&#160;z&#160;teplé postele nevyhnal. Musili bychom sami býti
domovníky, a&#160;třeba jenom na týden, abychom spravedlivě uznali, jaká je to
hořká povinnost. Vyzvoní tě kdosi z&#160;teplého lůžka, vypudí na sychravý
noční vzduch, ve studivý sníh, v&#160;pichlavý déšť, a&#160;sotva jsi vpustil
do domu jednoho tuláka a&#160;vyprovodil jej až ke schodům, sotva jsi se
poznovu zachrul do vychládajících peřin a&#160;zadřímneš&#160;– břink, břink&#160;–
zvoneček nade dveřmi poznovu zaječí a&#160;zas musíš z&#160;doupěte svého, abys
odemkl jinému. A&#160;tak se ti děje třeba desetkrát za noc.</p>

<p class="e-bookprozatext">Byl masopust, a&#160;tu lidem jinak sebepořádnějším
zachtělo se časem užíti světa a&#160;jeho radovánek. Právě dnes otec Kulich
přečkal takové šturmování, jak tomu říkal. Máme-li pak říci pravdu, milejší mu
bylo vstávati a&#160;odmykati po půlnoci, poněvadž tu platil každý po šestáku.</p>

<p class="e-bookprozatext">Snad nerad, ale po šestáku. Kdo však se vracel před
půlnocí, odbýval ho bídnými pěti nováky<a href="../Text/vdavky_nanynky_kulichovy_I_042.html#_ftn1" title="" class="pcalibre1 pcalibre" id="_ftnref1"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[1]</span></span></span></span></a>.
Jako by nebyla stejná psota, musí-li člověk z&#160;vyhřátých peřin před dvanáctou,
či po dvanácté.</p>

<p class="e-bookprozatext">V&#160;kuchyňce blízko plotny něco šplouchalo. Ale
bylo třeba dobrých zraků a&#160;hezké chvíle rozdívání, abys poznal, že se tam
nad škopkem hrbí paní Kulichová a&#160;myje nádobí od oběda. Plácala do škopku
hadrem skoro jen po paměti a&#160;chvílemi sama nevěděla, co právě popadla.</p>

<p class="e-bookprozatext">V&#160;druhém koutě, za policí, sedělo taky cosi
živého a&#160;chvilkami povzdychávalo&#160;– nebo dokonce vzlykalo? Nebylo na
to vidět. A&#160;chvilkami se paní Kulichová do toho kouta obracela a&#160;nevrle
domlouvala:</p>

<p class="e-bookprozatext">„Povídám ti, Nany, nebreč!&#160;– A&#160;chceš-li
brečet, tedy pojď a&#160;nabreč mi tadyhle do škopku&#160;– voda mně vychládá a&#160;všecko
se mi na prsty lepí.&#160;– Sotvaže vidím, mám-li ruce ještě ve škopku, nebo v&#160;čem&#160;–&#160;–
Nebreč, Nany, povídám ti!&#160;– Je to k&#160;vzteku, že tě Knedlhansovic nepozvali,
ale myslíš, že jen tebe to žere?&#160;– Věř mi, holka, že je máma ve svém
dítěti ještě víc uražena než ty sama. Ale já ti vždycky říkala: Nany, nelez mi
tam pořád, nechoď tam!&#160;– Nechtělas poslechnout, teď to máš. Víš, konečně
každý omrzí.&#160;– Ať jim Pánbůh ten domácí bál požehná&#160;– mlč, uděláme si
ho jednou taky. A&#160;nebreč, ať neprobudíš tatíka! Víš, jak vyvádí, když mu
taky odpolední spaní někdo přetrhne.“</p>

<p class="e-bookprozatext">Plačící Nanynku nebylo vidět, jak jsme již řekli, ale
dokonce už ji nebylo slyšet. Svoji výstrahou paní Kulichová nesmírně přepínala.
Otec Kulich spal velmi důkladně.</p>

<p class="e-bookprozatext">„Nebreč, hloupá,“ pokračovala matka. „A&#160;pamatuj
si, že chudého člověka si jen tenkráte všimnou, když ho mohou potřebovat.&#160;–
Ano, na výlety v&#160;létě jsi jim bývala dobrá, to si milostpaní pokaždé vzpomněla
(paní Kulichová teď pitvořivě napodobila): ‚Nedovolili by Andulku s&#160;námi,
paní Kulichová? Je tak hezky a&#160;bude nám veseleji…‘ Ale proč tě zvali na
výlety? Abys jim tahala košík s&#160;menáží a&#160;prázdný abys ho nosila domů.&#160;–
Nechtěla jsem nic říkat, myslila jsem si: užij, holka, dokud jsi mladá! A&#160;myslila
jsem si: no, připleteš se takhle do lepších rodin, jsou nové známosti, to
člověku nikdy neškodí. Ale abych řekla upřímně: dvakrát ráda jsem to nikdy neviděla.
Přece jsi byla všady jenom jak ocásek, přílepek. A&#160;když se po tobě asi
někdo ptal, řekla milostpaní svatosvatě pokaždé: ‚To je našich domovníků!‘“</p>

<p class="e-bookprozatext">Panička švihla teď hadrem, jímž hrnečky ve škopku
vytírala, až jí do tváře vystříklo.</p>

<p class="e-bookprozatext">„To víš! To se neřekne: <span class="e-bookdejapoznamkykurzivatucnechar"><span class="calibre14">slečna</span></span>
Kulichova. Ačkoli vlastně pro celý ostatní svět jsi slečna Kulichova. Nebo už
vedle v&#160;domě nikdo nemá práva říkat: to je domovníkovic. Tam zas mají <span class="e-bookdejapoznamkykurzivatucnechar"><span class="calibre14">svoje</span></span><b class="calibre17">
</b>domovníky a&#160;ty jsi pro všechny ostatní domy v&#160;Praze jako každá
jiná.&#160;– Proto ti povídám, nebreč, Nany.&#160;– Milá holka, člověk se
shledá se vším na světě, ale s&#160;ničím tak bezpečně jako s&#160;nevděkem,
pamatuj si.&#160;– To se ví, ať bylo, co bylo, vždycky jsme jim byli dobří. ,Jsou
tak dobrá, paní Kulichová, nemohli by mi na chvilku nahoře pomoct?‘&#160;– ‚Jsou
tak dobrá, nemoh‘ by nám jejich pán tuhle bednu rozštípat?‘&#160;– ‚Nemohli by
nám tohle, ono&#160;–&#160;–?‘&#160;– A&#160;to přes tu chvíli, málem aby tady
byl člověk jen pro ně. Půdu vymetat, u&#160;vozu s&#160;uhlím stát, při prádle
pomáhat&#160;– ano, na to jsme jich užili!&#160;– Ale na domácí ples ne, to si
na tebe nevzpomenou, tu o&#160;tobě nevědí. To jsi sprostá, víš, to jsi domovníkovic.“</p>

<p class="e-bookprozatext">Jako by posledním slovem oleje do ohně byla přilila&#160;–
z&#160;kouta ozvalo se teď zavzlyknutí silné a&#160;nepochybné. Chtíc
uchlácholiti lítost Nanynčinu a&#160;zažehnati ji, matka Kulichová jen ji
podnítila. Místo utišení doopravdy ji rozplakala. Snad právě opětným připomenutím,
že jest Nanynka <span class="e-bookdejapoznamkykurzivatucnechar"><span class="calibre14">jenom domovníkovic</span></span>. Tím panička chybovala.
Čí že jest, věděla Nanynka dávno, od chvíle, kdy rozumu nabírala. Byla to věc
nezměnitelná. Nanynku snad nikdy to nehnětlo. Do nedávna jistě ne. Ale zdali
snad včera nebo předevčírem nepřišla chvíle, kdy si přála, aby byla někým jiným
než pouhou dcerkou domovníkovic? Z&#160;příčiny, které by nikomu na světě
nebyla zjevila?</p>

<p class="e-bookprozatext">Něco takového matce Kulichové ani ve snách nepřipadlo.</p>

<p class="e-bookprozatext">Zdali vůbec matka tak dojista věděla, proč se její
dcera dnes roztesknila? Zdali proto, že ji paní Knedlhansová nepozvala? Vždyť
Nanynka nic neřekla. Ale ježto mlčela, utvrzovala tak jen matku, že jiné
příčiny není.</p>

<p class="e-bookprozatext">A&#160;tak tedy rozuměla matka jejímu rozpoložení. A&#160;jako
by teď byla pocítila, kterak rozrývá nitro dceřino, pokračovala mírněji a&#160;chlácholivěji:</p>

<p class="e-bookprozatext">„Neplač, Nanynko, sic mě taky rozbrečíš.&#160;– Víš,
neříkala jsem nic po celý ten čas, přála jsem ti to, myslila jsem si, že si tak
naděláš známostí ve vyšších kruzích, víš?&#160;– Vždyť ty taky nikde neděláš
ostudu. Jsi k&#160;světu&#160;– já vím, holka, jak po tobě Rambousek očkem
hází, a&#160;dej ti Pánbůh, abych se v&#160;něm neomýlila. Vždyť my staří tuhle
otročinu děláme jen pro tebe, Nanynko! To zpřetrhané spaní tatínkovo, holka, a&#160;to
moje smejčení po celém domě&#160;– že vypadám pořád jako ranec hadrů&#160;– to
je pro tebe! Ty šestáčky, co jich krom drahého živobytí zbude, jsou pro tebe,
Nanynko. Tamta knížka z&#160;městské pražské (spořitelny), co je v&#160;prádelníku
pod cejchami, ta je tvá, to ty dobře víš.&#160;– A&#160;vždyť já tě šatím, abys
taky k&#160;něčemu vypadala, a&#160;nikdo, povídám <span class="e-bookdejapoznamkykurzivatucnechar"><span class="calibre14">nikdo</span></span>
se za tebe nemusí stydět! Tančit umíš, hubu umíš otevřít, smíš mezi lidi&#160;–
báli se snad, že bys jim tam udělala blamáž?&#160;– Tak už nebreč, dítě, půjdeš
se mnou do věnečku, kde si všechno zaplatíme, nikoho se o&#160;nic neprosíme,
vytančíš se jako blázen, porci zmrzliny ti dám, do rána tam zůstaneme!&#160;–
Ale nebreč! Když nepozvali, nepozvali. U&#160;domácích taky mají bály&#160;–
taky tě nezvou. U&#160;radů taky mají bály&#160;– a&#160;taky tě nezvou. Jsme
chudí, holka. Říká se: chudoba cti netratí&#160;– ale hrom do ní má uhodit!&#160;–
Jen až vyhrajeme, dítě, pak uvidíš.&#160;– A&#160;myslíš si, že mě to nežere?
Ale můžu já tě tam odnést v&#160;zástěře jako kůtě a&#160;pustit tě do pokoje?&#160;–
Ostatně, co jsem to řekla? Bál? Jakýpak bál, holka! Pozvali si tam několik
známých na večer, a&#160;víš dobře, proč. No, pro pana Saloupka, aby se na to
konečně rozběhl, aby se přece nějak do Albínky zakousl. Trvá ono to paní
Knedlhansové trochu dlouho, už by ji taky ráda odbyla. Z&#160;dlouhých známostí
nekouká žádná dobrota, zvláště když bydlí ženich pod střechou, a&#160;tak do
všeho vidí.&#160;– Jakýpak bál, povídám? Nemáš čeho litovat. Kde by taky
nabrali na bály! Panička je vdova, tu svou penzi pobere jednou rukou, Albínka
za celý rok mnoho práce nepotrhá, a&#160;ty vdané dcery jí do kuchyně nenanosí.
Zdá ono se mi, že ani s&#160;milostpaní matkou tuze nevaří. Kdypak se zde ukážou!&#160;–
A&#160;tak, abych ti pravdu řekla, jsem nakonec ráda, že tě nepozvali. Víš,
nebude zač sekat komplimenty na všechny strany. Neužiješ, nepoděkuješ. Možná,
že bych tě ani nebyla dovolila, abys tam nebyla jako pouhý oušlapek.&#160;–
Kriste pane, to zas byla nahoře rána! Zas tam někomu pazoury upadly, že nemoh‘
dveře držet. Všechno rozbijou, otřískají, a&#160;pak pokaždé jenom na pana
domácího: vašnosti, tuhle&#160;– vašnosti, tamhle&#160;– samými správkami aby
se ze všeho rozdal. Ještě štěstí, že je pán opatrný, že nedá nic dělat. Když
rozbijou, ať si dají spravit.&#160;– Pro Krista Ježíše, to někdo spad‘ ze schodů?
Jako by kanóny válel&#160;–&#160;–“ Mlhou ve dvoře řítilo se cosi, kmitlo se
kolem oken, zaťukalo na dveře kuchyňky.</p>

<p class="e-bookprozatext">„Koho zas čert nese!“ broukla matka Kulichová, ale již
spěchala, aby nohou odkopla vlhký hadr, jímž byly dveře u&#160;podlahy obloženy,
aby štěrbinou pod nimi netáhlo, a&#160;otvírala.</p>

<p class="e-bookprozatext">„I&#160;vida, vida&#160;– to je Baruška od milostpaní
Knedlhansové. Copak nám nesete?“</p>

<p class="e-bookprozatext">Do pootevřených dveří vecpala se půlí těla nadělaná
dívka a&#160;vyřizovala:</p>

<p class="e-bookprozatext">„Dává prosit milostpaní, aby tam přišla slečna Andulka,
na nějakou poradu stran šatů&#160;– slečna prý tomu rozumí.“</p>

<p class="e-bookprozatext">„Můj božíčku, aby nerozuměla,“ hovořila paní
Kulichová, „vždyť nic jiného nedělá, nežli šaty šije.&#160;– Že dává pěkně
rukulíbat a&#160;hned že přijde&#160;–&#160;–“</p>

<p class="e-bookprozatext">Baruška zmizela ve dvoře, kašovitou mlhou pohlcená, a&#160;paní
Kulichová obrátila se do kouta: „Tak vidíš&#160;– možná, že ti teďka řeknou.
Honem, otři si vlhkým ručníkem oči, abys nevypadala jako svatá Jenovéfa&#160;– já
ti zatím vyndám ty růžové šaty&#160;– nic jináč, dítě, nežli že tě teďka
pozvou. Jinak by tě nevolali. <span class="calibre18">Běž, běž,
Nanynko&#160;–&#160;–“</span></p>

<p class="e-bookprozatext">V&#160;kuchyňce se skoro na okamžik rozsvětlilo, jak
náhle zazářila tvář paní Kulichové, a&#160;mateřské její srdce radostí prudčeji
zabušilo.</p>

</div>
</body>
</html>