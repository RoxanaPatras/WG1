<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">22. Kulich taky má překvapení.&#160;–
<br class="calibre1"/>
První gratulace</h2>

<p class="e-booktirazacitacetext">Dávno ztichl dopolední švehol a&#160;cvrlikot
ptáků, zmlkly i&#160;táhlé nápěvy kosa, jehož hluboký flétnový tón by mohl býti
nazván barytonem v&#160;ptačím koncertě, a&#160;zpěvaví opeřenci zmizeli v&#160;zahradách.
Toliko vrabci štěbetali, skotácky na sebe pokřikovali, snášeli se ze střech do
ulic, aby tu na dlažbě paběrkovali, a&#160;byvše chodci vyplašeni, zdvíhali se
v&#160;hejnech a&#160;vzlétali na okraje střech a&#160;na zdi zahradní, odkud
pak nadávali rušitelům nedělního oběda, načež se vraceli k&#160;vrabčím hodům
svým. Bylo toho arci poskrovnu. Vozy nejezdily, zrní se netroubilo a&#160;metaři
z&#160;rána dosi pečlivě byli smetli stopy včerejší soboty. Za takové neděle a&#160;svátku
naplahočí se i&#160;poběhlík vrabec dosti, než sežene sousto pro hladový
žaludek.</p>

<p class="e-bookprozatext">Z&#160;věží odbíjela dvanáctá, když Nanynka spěchala
domů, rozloučivši se již kdesi níže s&#160;Novákem. Po Praze vyzváněli poledne.
Vanutí větru zanášelo v&#160;ty končiny hluboký hlahol snad i&#160;Zikmunda z&#160;věže
svatovítské, až se v&#160;Nanynce dech tajil. Ještě nikdy neznělo jí toto
vyzvánění tak slavně a&#160;velebně jako dnes. Prostupující se kovové zvuky
vlévaly se jí až do hloubi duše, rozechvívaly nejskrytější struny srdce,
naplňovaly celou bytost její tklivým pohnutím. Toužila, aby cesta k&#160;domovu
byla dnes desateronásobně dlouhá a&#160;hlahol ten aby ji do nekonečna
provázel. Chvěl se jím všechen jarní vzduch a&#160;chvění to sdělovalo se každé
její čivě, každé buňce. Bylo jí sladko i&#160;dojímavo zároveň. Zvuky domíraly,
dotřepetávaly se, a&#160;již je stíhaly nové v&#160;nepřetržitém velebném
souznění. Mluvilo k&#160;ní cosi vyššího, nadpozemského, a&#160;Nanynka
uvědomovala si, že teprve dnes mocnému tomu hlaholu rozumí jako hovoru z&#160;jiných
světů a&#160;jako vážnému doslovu prohlášení z&#160;kazatelny v&#160;kostelíku svatého
Apolináře, jež se dopoledne bylo událo. Byl jí zpečetěním slov, jimiž obci bylo
oznámeno, že odejde z&#160;domu, za milovaným Jindrou, na všechnu dlouhou
budoucnost.</p>

<p class="e-bookprozatext">Potkávala jednotlivé chodce spěchající k&#160;obědu,
postavy jejich kmitaly se mimo, Nanynka hleděla na tváře, nevidouc jich, a&#160;vidouc,
nepoznávala. Byla ponořena v&#160;sebe a&#160;vzlétala vysoko nad zemi. Nejraději
byla by kráčela sama do daleka neznáma, kam před ní ulétaly všechny její myšlenky.
Toto neznámo byla celá její budoucnost po boku Jindrově. Ach, co je v&#160;ní
skryto netušené krásy, štěstí, blaha, radosti! Co ji očekává! Jaký nekonečný
řetěz dní, a&#160;co vše jí připraví Jindra! Půjde s&#160;ním tam vysoko nad
ostatní Prahu, do končiny polo nepovědomé, odejde navždy z&#160;tohoto okolí,
kde strávila dětství i&#160;mládí a&#160;které jí tak často jevilo nejvšednější
tvář života bez lesku a&#160;půvabu. Dnes však i&#160;tu bylo všechno krásné.
Dnes poprvé chápala půvab rozkvétajících zahrad a&#160;šťastného ticha, jež v&#160;sobě
uzavíraly. Dnes poprvé jevila se jí v&#160;pravém významu útulnost malých těch
domů a&#160;domků, z&#160;nichž se kouřilo a&#160;ve kterých všady tušila spokojený
život, rodinné štěstí. Ještě nikdy nerozehřívaly ji paprsky slunečné tak blaze
jako dnes&#160;– bytost Nanynčina jejich účinkem přímo tála. Každé drsné slovo,
jež doma kdy slyšela, bylo zapomenuto, každý nevlídný dojem z&#160;duše její
vyvanul.</p>

<p class="e-bookprozatext">Blížila se ke starému domu, který s&#160;celou tou
ulicí byl jejím posavadním světem&#160;– a&#160;to vše již náleží minulosti.
Uprchla jako sen, a&#160;teprve budoucnost bude životem. Rozloučí se s&#160;rodiči,
rozloučí se i&#160;s&#160;šitím, a&#160;co bude dále, vše to úhrnem se jmenuje
Jindra!</p>

<p class="e-bookprozatext">Byla to láska, jež krokům jejím dodávala lehkosti,
celému tělu perutí a&#160;ponášela ji bez namáhání a&#160;vynakládání vlastní
síly.</p>

<p class="e-bookprozatext">Jednotliví chodci pozdravovali ji. Nanynka děkovala
pokyvem hlavy, radostným úsměvem, ale slova nepronášela, nemohouc. Zářila
štěstím, a&#160;v&#160;tom rozjasnění duše a&#160;srdce byla krásná. Ohlíželi
se za ní vědouce již, kterak tu kráčí nevěsta, a&#160;Nanynka tušila to. Dětskou
radostí poskakovalo v&#160;ní srdce. Nanynka dnes nebyla Nanynkou, dcerou
domovníka Kulicha, ale učiněnou květinou.</p>

<p class="e-bookprozatext">Za okny domů a&#160;domků zjevovaly se jí hlavy
známých sousedek a&#160;dcerek. Do každého okna vyslala Nanynka přívětivý úsměv
a&#160;s&#160;ním kus vlastního blaha.</p>

<p class="e-bookprozatext">Již to vědí&#160;– všichni vědí! Poselství o&#160;jejím
nastávajícím štěstí rozneslo se již dávno před ní, přímo z&#160;kostela.
Nanynka netušila, nepomněla, že mnohému pohledu za ní je přimíšeno trochu
závisti. Ona, dcera domovníků tamhle z&#160;toho domu, je šťastnou nevěstou a&#160;půjde
za učitele. Jak se Fortuna k&#160;někomu zachová! Vždyť tuhle Pepička a&#160;Bertička
a&#160;Madlenka taky by mohla býti nevěstou. Každá z&#160;nich je zralá na
vdavky. Zatím Nanynka Kulichovic&#160;–</p>

<p class="e-bookprozatext">Teď již cupala průjezdem, vcházela do dvora. Vždycky
jí připadalo, že se za ní zavírá svět, kdykoli vstupovala na slizkou, stále
vlhkou a&#160;kolenatou dlažbu toho pochmurného dvora. Ale dnes i&#160;zde bylo
veselo. Tamhle jsou milá okna jejich příbytku, tamhle dveře kuchyňky, a&#160;za
nimi kuchtí a&#160;chystá její matka. Ach, maminko, tatínku! V&#160;duchu
líbala Nanynka oba ty starochy. Pojednou jí byli nesmírně vzácní&#160;– již u&#160;nich
dlouho nebude.</p>

<p class="e-bookprozatext">Polední vyzvánění zaniklo.</p>

<p class="e-bookprozatext">Tou chvíli událo se matce Kulichové vyhlédnouti
zasklenými dveřmi, i&#160;spatřila Nanynku právě do dvora vstupující. Otevřela
dveře kuchyně, a&#160;jak hleděla na dceru, otvírala pomalu taky ústa. Stará Kuliška
sice dobře uměla čísti z&#160;tváří lidí, mají-li právě zlost, nebo radost, jsou-li
zvědaví, nebo lhostejní, přicházej-li s&#160;čím dobrým, nebo zlým, jdou-li
poroučet, anebo prosit, hárá-li jimi hněv, nebo jen závist otravuje. Pro
takovéto neutajené stavy a&#160;jevy duševní, obrážející se na tváři a&#160;ve
zracích, měla postřeh výborný. Od čeho by taky byla polovinu věku svého
domovnicí, které je stýkati se s&#160;tolika rozličnými lidmi? Avšak s&#160;jinými,
jemnými a&#160;nejjemnějšími odstíny hnutí duševních, vyzařujících tváří
lidskou a&#160;ze zraků vybleskujících, nelámala sobě příliš hlavy. Přesto
nyní, pohlížejíc na Nanynku, viděla neomylně, že se to vrací jiná dcera, než
ráno z&#160;domu odcházela. Takový ruměnec tvář její snad nikdy nepokrýval,
zraky její nikdy se takovým štěstím neleskly, ústa její nikdy tak nepozývala k&#160;líbání,
ba k&#160;ulíbání, tvárné uši její nikdy nebyly tak růžové a&#160;všechen její
zjev a&#160;lehká chůze nejevily pružnou její postavu nikdy tak ztepilou,
úměrnou.</p>

<p class="e-bookprozatext">Matka otevřela před Nanynkou dveře dokořán a&#160;rozpřáhla
ruce.</p>

<p class="e-bookprozatext">„Dítě, dítě!“ volala, „jak to dnes vypadáš! Vždyť jsi
jako bys právě z&#160;oltáře sestoupila!“</p>

<p class="e-bookprozatext">Rychle se Kuliška po sobě podívala, je-li náprsník
její zástěry suchý a&#160;je-li taky jinak čista, aby dceru neušpinila, a&#160;když
Nanynka vstoupila, přirazila matka jediným zamávnutím ruky dveře, až s&#160;třeskem
zapadly a&#160;skleněné tabulky zadrnčely, načež dceru prudce objala.</p>

<p class="e-bookprozatext">„Nanynko, holka drahá, tedy už je to hotovo! Už vás
velebný pán prohlásil! Ajajaj&#160;– <span class="e-bookdejapoznamkykurzivatucnechar">vážená</span> slečna Kulichová,
povídal, a&#160;<span class="e-bookdejapoznamkykurzivatucnechar">vážený</span>
pan učitel Novák! To je náramná pocta, to jste asi tuze dobře uměli katechismus,
že si tak doložil!“</p>

<p class="e-bookprozatext">A&#160;líbala dívku, jejíž rty byly svěží jak čerstvé jahody
a&#160;jarním vzduchem chladné.</p>

<p class="e-bookprozatext">„Kdo vám to řekl?“ vyvíjela se Nanynka z&#160;náručí
matčiny. „Jak to víte?“</p>

<p class="e-bookprozatext">„Ó Bože, holka, já vím věcí! Podíváš se!&#160;– Ale
teď honem, Nanynko, shoď to ze sebe a&#160;přistroj na stůl. Tatínek tu bude
jistě co nevidět. Ať jsme brzy po obědě&#160;– beztoho že brzy přijde pan Novák.“</p>

<p class="e-bookprozatext">„Přijde!“ zajásala dívka. „A&#160;půjdeme na
procházku.“</p>

<p class="e-bookprozatext">„Půjdete, dítě,“ přisvědčovala Kulíška. „Neděle jak
ukolíbaná. To věřím! Kde koho potkáte, každý se za vámi podívá a&#160;řekne:
helejte je, ženich a&#160;nevěsta!&#160;– Važ si toho, Nanynko. Kdyby se ti
všechno na světě vrátilo, tenhle čas nikdy se nevrátí, a&#160;do smrti na to
budeš vzpomínat. Některé ženě je to vůbec nejkrásnější a&#160;nejšťastnější
doba života&#160;– pak jen samý trud a&#160;svízel, utrpení. Ale ty budeš i&#160;pak
šťastná a&#160;do nejdelší smrti,“ dodávala rychle, aby zlých duchů nevyvolala.</p>

<p class="e-bookprozatext">Nanynka sňala klobouček, svlékla paletko, opásala se
bílou zástěrou, spěchala pro ubrus, pro talíře a&#160;příbory.</p>

<p class="e-bookprozatext">„A&#160;co ještě víte, maminko?“ tázala se skoro
škádlivě.</p>

<p class="e-bookprozatext">„Podivíš se, holka, podivíš, až uslyšíš,“ napínala ji
matka, „ale to až přijde taky tatínek, až budeme všichni u&#160;stolu.“</p>

<p class="e-bookprozatext">Ale kterápak matka smlčela nějaké takové příjemné
tajemství, zvláště týká-li se milé dcery a&#160;svatby! I&#160;nemusila Nanynka
ani příliš naléhati a&#160;stačila již jediná její otázka:</p>

<p class="e-bookprozatext">„A&#160;dřív to zvěděti nesmím?“</p>

<p class="e-bookprozatext">Neboť i&#160;Nanynka zas byla taky zvědava jako
všechny dcery Eviny a&#160;vymámila z&#160;matky vše, chtěla-li.</p>

<p class="e-bookprozatext">A&#160;matka Kulichová tedy vyklopila ponenáhlu, s&#160;čím
paní Knedlhansová byla přišla. Začala arci ze široka, jak se panička vracela z&#160;kostela,
co vyprávěla o&#160;prohláškách, co pan farář, jak ji zvala nahoru a&#160;jak
vešla k&#160;nim, jak si sedla „tuhle na kanape“&#160;– a&#160;konečně jak
nabídla svoje tři pokoje na svatbu, na slavnou hostinu. Nadála se matka Kulichová,
jak Nanynka radostí poskočí, až novinu uslyší, ale ku podivu, Nanynka nebyla tak
zanícena.</p>

<p class="e-bookprozatext">Když konečně uslyšela, oč jde, obrátila se od svých
příprav k&#160;obědu, stanula a&#160;pronesla povážlivě:</p>

<p class="e-bookprozatext">„Nahoře, maminko? U&#160;Knedlhansů?“</p>

<p class="e-bookprozatext">„Nu ano, holka! Cožpak to nepovídám?&#160;– A&#160;nemáš
z&#160;toho radost?“</p>

<p class="e-bookprozatext">Nanynka váhala.</p>

<p class="e-bookprozatext">„No, radost&#160;– víte, maminko, zdá se mi, že má
nevěsta mít svatbu z&#160;domova, od rodičů&#160;–“ Matka Kulichová pocítila
zklamání.</p>

<p class="e-bookprozatext">„Myslela jsem, kdo ví, jak tě překvapím, jak tě to
potěší.&#160;– Od rodičů, povídáš. No pravda, že od rodičů, snad si nemyslíš,
že ti paní Knedlhansová vystrojí hostinu z&#160;vlastní kapsy! Všechno tam odneseme,
nanejvýš u&#160;ní uvaříme, ale všechno bude naše&#160;–&#160;–“</p>

<p class="e-bookprozatext">„Myslím pod střechou rodičů,“ dodávala Nanynka.</p>

<p class="e-bookprozatext">Matka pomlčela chvilku a&#160;řekla skoro trochu
hořce:</p>

<p class="e-bookprozatext">„Nanynko, ohlédni se. Tuhle kuchyňka jak plivátko a&#160;světnice
jako šuplík&#160;– sotva že my se tu směstnáme. A&#160;do toho máme uvést
hosty! A&#160;teď si pomysli, holka, veselka nepotrvá půl hodiny, pořád nemohou
všichni sedět jako kvočna na vejcích! Kroku tu neuděláš, vrážíme juž tak jeden
do druhého, a&#160;pomysli si taky, že přes tu chvíli bude polovička svatebčanů
na dvorečku&#160;– a&#160;bude se na to dívat celý dům! Na všechno musíš pamatovat.&#160;–
A&#160;nahoře tři pokoje, může se přecházet, a&#160;všechno pěkně po ruce, z&#160;domu
tam nikdo nevidí.“</p>

<p class="e-bookprozatext">„To je pravda,“ řekla Nanynka zamýšlejíc se.</p>

<p class="e-bookprozatext">„Svatá pravda, holka!“</p>

<p class="e-bookprozatext">„Já tedy nic nenamítám, maminko, ale přece jen musíme
počkat, co tomu taky Jindra řekne. Bez něho teď už nemůžeme.“</p>

<p class="e-bookprozatext">„To se rozumí, dítě,“ horlivě přisvědčila matka. „To
jsem paní Knedlhansové sama hned řekla.“ </p>

<p class="e-bookprozatext">Kuliška byla skoro hrda, že tuto možnou námitku
předvídala a&#160;dceru předešla.</p>

<p class="e-bookprozatext">Na dvoře ozvaly se hřmotné kroky ke kuchyňce, blížil
se táta Kulich.</p>

<p class="e-bookprozatext">„Tiše, holka, ani slova. Tatínkovi až po obědě, až jak
s&#160;ním bude po jídle do řeči. To víš, mívá taky své mouchy.“</p>

<p class="e-bookprozatext">„Ale ovšemže! A&#160;třeba dříve Jindrovi, abychom pak
už určitě věděly&#160;–&#160;–“</p>

<p class="e-bookprozatext">Ještě se na dvoře ozvalo povědomé tatíkovo
zachrochtání, a&#160;Kulich vstoupil.</p>

<p class="e-bookprozatext">„Tak tady mě máš, mámo!&#160;– No, to je dobře, talíře
na stole. Však mám důkladnou fábu (hlad)!“</p>

<p class="e-bookprozatext">„Vítám vás, tatínku,“ přitáčela se Nanynka přívětivě a&#160;skoro
úlisně jako kotě.</p>

<p class="e-bookprozatext">„Pozdrav tě Pámbu, Nando!&#160;– Ani nevíš, že sem byl
taky v&#160;kostele.“</p>

<p class="e-bookprozatext">„Ale jděte, tatínku?“ tvářila se Nanynka překvapenou.</p>

<p class="e-bookprozatext">„Ba že byl, tuhle matka mě tam komandýrovala. No, byl
bych šel taky bez dohánění.&#160;– Ale na konci kázání sem se žejbroval ke dveřím,
a&#160;jen vás pan páter shodil z&#160;kazatelny, už jsem vypad‘ ven. To bylo
hned šuškání mezi ženskými.</p>

<p class="e-bookprozatext">Jakpak ne, to je něco pro jejich uši&#160;– hned jim
jely huby jako čtvero složení. Kdopak to má poslouchat.“</p>

<p class="e-bookprozatext">„No, no, starý, zlého nic nemohly povídat,“ vmetla
Kuliška.</p>

<p class="e-bookprozatext">„Nemohly, nemohly! To vím taky. Ale na to se nemůžeš
nikdy spolehnout, jak ženská hubu otevře.&#160;– A&#160;dávejte polívku, holky.“</p>

<p class="e-bookprozatext">Nanynka vyběhla do kuchyně, matka za ní dovřela dveře
a&#160;nachýlila se k&#160;muži:</p>

<p class="e-bookprozatext">„Škoda, žes ji neviděl, když se vrátila z&#160;kostela,
starý,“ řekla tlumeným hlasem. „Vypadala ti jak učiněný anděl.“</p>

<p class="e-bookprozatext">„Já vím&#160;– anděl z&#160;roští!“ zasmál se
chraplavě Kulich. „To před svatbou vypadá každá tak. Ale zeptám já se Nováka za
deset let, má-li pořád eště anděla.“</p>

<p class="e-bookprozatext">„Ty jsi starý protiva!“ utrhla se matka durdivě. Bylo
v&#160;tom víc líčeného než skutečného rozhorlení. Kuliška věděla, jak svého
starého dobře naladí.</p>

<p class="e-bookprozatext">„Já vím. Ale před naší svatbou jsi mi taky tak
neříkala. Vidíš, jaké vy ženské jste!“</p>

<p class="e-bookprozatext">„Sedni si, brundibáre, a&#160;já dám polévku!“</p>

<p class="e-bookhvezdickystred">* * *</p>

<p class="e-bookprozatext">Bylo po obědě, Kulich pomlaskával, díval se na ženu,
na dceru, jako by něco věděl, a&#160;posléze řekl:</p>

<p class="e-bookprozatext">„Dnes počkám na Nováka. Potom vám něco řeknu.“</p>

<p class="e-bookprozatext">„Copak, tatínku?“ vyhrkla Nanynka v&#160;obavě, aby to
nebylo nic nemoudrého.</p>

<p class="e-bookprozatext">„Dočkej času&#160;– však si myslím, že dnes nebude
dlouho otálet. Mám pro vás novinu&#160;– ale dřív ani slova.“</p>

<p class="e-bookprozatext">Starý Kulich byl někdy jako suk. Když si umínil,
nepovolil, a&#160;tak přes všechno naléhání mámino i&#160;Nanynčino nepověděl
nic. Nemohly se tedy dočkati příchodu Novákova, zatím však Nanynce letěla
hlavou sterá domněnka, co zas má otec za lubem. Ale tatík se tvářil jak
pomazaný a&#160;měl radost z&#160;dychtivosti ženiny i&#160;dceřiny.</p>

<p class="e-bookprozatext">Novák přišel dřív, než obyčejně chodíval, a&#160;když
bylo po vítání a&#160;všichni usedli, aby vypili trochu kávy, což ani Novák
nesměl matce odepřít, vytáhl Kulich své doutníky, nabídl nastávajícímu zeti, a&#160;labužně
pokuřuje, spustil:</p>

<p class="e-bookprozatext">„Tak pro vás mám novinu, milá rodino. Totiž takovou,
jak bychom to udělali s&#160;vaší veselkou.“</p>

<p class="e-bookprozatext">Matka Kulichová zavrtěla sebou na židli.</p>

<p class="e-bookprozatext">„Totiž takto. Zastavil jsem se z&#160;kostela u&#160;Čejků,
a&#160;tam už to věděli, jako co pan páter v&#160;kostele povídal. No a&#160;hovořilo
se, jak prej to uděláme s&#160;veselkou. A&#160;tak tuhle a&#160;támhle, až
najednou Čejka povídá: No ano, sousede, kampak ale vy tu svatbu dáte? Na to
přece potřeba dost místa, a&#160;toho nemáte nazbyt. A&#160;snad si taky ty
mladé lidé budou chtít zakřepčit&#160;– jakápak by to byla veselka!&#160;–
Věděl bych vám rady.</p>

<p class="e-bookprozatext">Mohli byste tu svatbu mít zdehle u&#160;mě. Dal bych
vydrhnout podlahu&#160;– a&#160;chcete-li, dal bych ji navoskovat, sousede.
Snad víte, že je teď módou slavit veselku někde v&#160;hotelu nebo v&#160;reštouraci,
doma to dělá nepohodlí, a&#160;kdepak taky toho nádobí!&#160;– Spočítáme si
hosty, řeknete mi, kolik vás bude, já dám navařit, nač byste měli chuť, a&#160;podle
toho, co si vyberete, počítal bych vám to kus ke kusu za personu zlatku nebo
zlatý dvacet&#160;– rozumí se bez pití, to by bylo zvlášť. A&#160;to byste měli
veselku, povídá Čejka, beze vší štrapáce. Tak, co tomu říkáte, sousede?&#160;–
No, rozumí se, tohle není nemoudrý nápad, povídám na to já, ale musím to doma
předložit rodinné konferenci.&#160;– No a&#160;tak vám to teď všem povídám a&#160;ptám
se vás, co tomu říkáte?“</p>

<p class="e-bookprozatext">„Ale neslíbils nic, starouši?“ vyhrkla Kulíška
úzkostlivě.</p>

<p class="e-bookprozatext">„Jak jsi slyšela, neslíbil. Proto s&#160;tím jdu k&#160;raportu.“</p>

<p class="e-bookprozatext">Nanynka hleděla na Nováka a&#160;viděla na jeho tváři
veliké rozpaky, jež nasvědčovaly, že mu návrh páně Čejkův není příliš po chuti.
V&#160;tísni obrátila se k&#160;matce:</p>

<p class="e-bookprozatext">„Maminko&#160;–&#160;–“</p>

<p class="e-bookprozatext">Kulichová viděla, že je na ní, aby tuto věc rozřešila.
Již jí taky ústy poškubávalo.</p>

<p class="e-bookprozatext">„Je to od pana Bryndala tuze hezké, starouši, ale já
ti povím něco jiného, a&#160;to se mi zdá ještě lepší.“</p>

<p class="e-bookprozatext">A&#160;chvatně vypověděla muži i&#160;Novákovi, co se
dopoledne událo, s&#160;jakou nabídkou přišla paní Knedlhansová. A&#160;ze
svého přidala:</p>

<p class="e-bookprozatext">„A&#160;Nanynka tuhle beztoho chce požádat slečnu
Albínku, aby jí šla za družičku. Kdybychom nepřijali, co paní Knedlhansová
nabízí, možná, že by zas nedovolila Albínce.&#160;– A&#160;copak všemu tomu
říká tuhle pan Novák?“</p>

<p class="e-bookprozatext">Milý Novák chytil se nabídnutí paní Knedlhansové jako
záchranné kotvy. Bylo mu skoro úzko při pomyšlení, že by měl nevěstu vésti do
hospody. Věděl hned, že krčmářův návrh musí zamítnout, a&#160;toto zamítnutí
bylo snadnější po sdělení matky Kulichové.</p>

<p class="e-bookprozatext">„Myslil jsem,“ hovořil mírně, „že by naše svatba vůbec
mohla býti nejtišší, nejprostší, a&#160;tedy i&#160;beze vší hostiny. Ale
nechci se vzpírati zavedeným zvyklostem. A&#160;když tedy ta milá paní sama
přišla, soudím, že by se jí nemile dotklo, kdybychom odmítli. Máme-li si vybrati,
jsem pro návrh paní Knedlhansové.“</p>

<p class="e-bookprozatext">„O&#160;tom jsem arci neměl povědomost,“ řekl Kulich. „A&#160;musím
říct, že je to od ní nóbl jednání. A&#160;jsem rád, že jsem Čejkovi neřek‘ tak
ani tak. No dobrá, tedy s&#160;Pánembohem u&#160;Knedlhansů.“</p>

<p class="e-bookprozatext">Pozvání do druhého patra i&#160;jemu lichotilo.
Hleďme, hleďme, myslil si, jak jsme pojednou váženi!</p>

<p class="e-bookprozatext">Nanynka zhluboka vydechla. Sdělení otcovo přišlo z&#160;čista
jasna, skoro jako pohroma. Je to tedy šťastně zažehnáno.</p>

<p class="e-bookprozatext">„Bude ono to Čejku mrzet,“ řekl ještě Kulich, „no ale
především musí být pokoj a&#160;sjednocenost v&#160;domě. To mu taky půjde na rozum.&#160;–
Možná, že mu časem dohodím nějakou svatbu jinou.“</p>

<p class="e-bookprozatext">Bylo po svačině. Nanynka již byla v&#160;plné parádě,
chystala se na procházku. Novák rovněž byl přihotoven. Již již byli na odchodu,
když tu na dveře kuchyňky zaklepáno a&#160;vpadla Tonička, služebná domácích.
Matka Kulichová skoro se ulekla.</p>

<p class="e-bookprozatext">„Milostpán se dává poroučet a&#160;tuhle posílá&#160;–&#160;–“
podávala bílé psaníčko. A&#160;zmizela zase jako vítr.</p>

<p class="e-bookprozatext">Na obálce bylo napsáno:</p>

<p class="e-bookprozatext">„Ctěné slečně Anně Kulichovic, loco.“</p>

<p class="e-bookprozatext">Nanynce se rozechvěly ruce, když po obálce sahala.</p>

<p class="e-bookprozatext">„Co to?“ ptala se, hledíc na Nováka.</p>

<p class="e-bookprozatext">Novák rozřízl obálku, vyňal a&#160;podal Nanynce bílý
lístek se zlatou ořízkou.</p>

<p class="e-bookprozatext">Byla to navštívenka. Na jedné straně zdobným písmem
bylo vytištěno:</p>

<p class="e-bookprozatext">Stanislav Mislikowski, m. r.</p>

<p class="e-bookprozatext">A&#160;na druhé straně bylo napsáno drsným, rázovitým
písmem:</p>

<p class="e-bookprozatext">„Upřímně gratuluje Vám a&#160;panu ženichu s&#160;celou
rodinou! M. p.“</p>

<p class="e-bookprozatext">„Ukaž!“ sáhla po lístku matka. Poznovu přečítala dvě
ty řádky, a&#160;podávajíc lístek muži, sotva ze sebe vypravila:</p>

<p class="e-bookprozatext">„Ježíš Marjá, sám pán domácí&#160;–&#160;–!“</p>

<p class="e-bookprozatext">Kulich si podržel kartičku na loket od zraků a&#160;taky
četl.</p>

<p class="e-bookprozatext">„Na mou duši, pan domácí! Tedy juž taky vědí.“</p>

<p class="e-bookprozatext">Jeho hruď se naplnila nesmírným sebevědomím.</p>

<p class="e-bookprozatext">Pohladil si kníry a&#160;řekl slavně:</p>

<p class="e-bookprozatext">„Inu pravda, po <span class="e-bookdejapoznamkykurzivatucnechar">tomhle</span> arci nemůžeme jít se
svatbou k&#160;Čejkovům. Toho jsem se nenadál!“</p>

</div>
</body>
</html>