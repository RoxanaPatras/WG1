<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">29.
Nemilé poslání</h2>

<p class="e-booktirazacitacetext">Večer nejbližší soboty po dvojí
setkané s&#160;panem domácím otálel Kulich nad obyčej dlouho doma, stále se nevypravoval
do krčmy za rohem. Kdysi by jej matka Kulichová byla nejraději uvazovala za
nohu, aby nikam nemohl, ale tomu bylo hodně dávno. Nyní, co Novák chodil za
Nanynkou, nemohla se někdy večer ani dočkati, aby tatík již byl z&#160;domu. Do
smrti by se nebyla nadála, že nastanou doby, kdy jej sama bude pobízeti: „Tak
jdi, starej, jdi si na tu holbu piva.“</p>

<p class="e-bookprozatext">To proto, že byl pak vzduch docela čistý a&#160;že si
Novák a&#160;Nanynka mohli klidně a&#160;nevyrušováni poseděti v&#160;pokojíku,
zatím co ona, máma, zaměstnávala se přes tu chvíli v&#160;kuchyňce, aby sama
nepřekážela.</p>

<p class="e-bookprozatext">I&#160;ptala se Kuliška muže dnes již asi po páté: „Tak
půjdeš, tatíku, půjdeš?&#160;– Ráda bych zde trochu poklidila.“</p>

<p class="e-bookprozatext">„Ňáko mě páčíš z&#160;domu, mámo,“ broukal Kulich. „Kohopak
to k&#160;sobě čekáš?“</p>

<p class="e-bookprozatext">„Bryndo starej!“ utrhla se Kuliška. „Koho já k&#160;sobě
čekám! Cožpak myslíš, že tudy povedou slepé?&#160;– Novák přijde&#160;– tak aby
zde byl pořádek.“</p>

<p class="e-bookprozatext">„Novák!“ zavrčel Kulich. „Novák přijde až s&#160;Nandou!“</p>

<p class="e-bookprozatext">„No právě!“</p>

<p class="e-bookprozatext">„No tak&#160;– a&#160;já právě mám slovo s&#160;Nandou,
tedy musím počkat.“</p>

<p class="e-bookprozatext">„Co jí chceš, starý? Mně to nemůžeš&#160;–?“</p>

<p class="e-bookprozatext">„Povídám, že s&#160;Nandou, mámo.“</p>

<p class="e-bookprozatext">„To jsou nějaké tajnosti&#160;– najednou!“ mrzela se
Kuliška.</p>

<p class="e-bookprozatext">„Nejsou, mámo, budeš při tom taky. A&#160;dyť vidíš,
že ještě nejsem gala.“</p>

<p class="e-bookprozatext">A&#160;Kulich nesmírně vážně a&#160;pozorně ovazoval
si před zrcadlem nákrčník.</p>

<p class="e-bookprozatext">Posléze tedy Nanynka přišla.</p>

<p class="e-bookprozatext">„Co to?&#160;– Sama?“ podivila se matka. </p>

<p class="e-bookprozatext">„Jindra sotva již dnes přijde. Má důležitou schůzi v&#160;učitelském
spolku, nesmí chyběti.“</p>

<p class="e-bookprozatext">Táta Kulich byl připraven. Jen se chopiti klobouku.</p>

<p class="e-bookprozatext">„Tím líp, že jdeš sama. Něco ti povím, Nando.
Poslouchej a&#160;dej si dobrý pozor.&#160;– Zejtra, až budeš v&#160;parádě a&#160;půjdeš
z&#160;kostela&#160;– můžeš to tam trochu zkrátit&#160;–, zajdeš k&#160;domácím,
rozumíš, Nando?“</p>

<p class="e-bookprozatext">„Rozumím, tatínku, ale nevím&#160;–&#160;–“</p>

<p class="e-bookprozatext">„To ti právě povím.&#160;– Řekneš má úcta, políbíš
paní domácí ruku a&#160;řekneš, aby se nehněvala, že seš tak smělá a&#160;jdeš
prosit, aby se slečna Klotylda taky vynatrefila na tvé veselce. Rozumíš?“</p>

<p class="e-bookprozatext">Nanynka se zarazila.</p>

<p class="e-bookprozatext">„Ovšemže rozumím, tatínku, ale jak vám tohle napadlo?
Myslím, že Amálka měla dost obtíží, než jí dovolili&#160;– a&#160;teď ještě
slečnu Klotyldu?“</p>

<p class="e-bookprozatext">V&#160;tom se ozvala matka, která stála ve dveřích
kuchyně a&#160;dychtivě naslouchala:</p>

<p class="e-bookprozatext">„Co sis to zpomněl, tatíku! Vždyť by slečna Klotylda
ani nešla!&#160;– To by si Nany utržila pěknou blamáž.“</p>

<p class="e-bookprozatext">Jako by neslyšel slov ženiných, pokračoval Kulich,
stále jsa obrácen k&#160;Nanynce:</p>

<p class="e-bookprozatext">„Uděláš, co ti povídám, Nando, pozveš ji náramně
zdvořile a&#160;líbezně a&#160;jen řekneš, žes to chtěla dávno udělat, ale že
sis netroufala, když už jsi obtěžovala slečnu Amálku. Ale že ti nedalo, a&#160;že
tedy přece jdeš&#160;– a&#160;že by ti bylo hrozně líto, kdyby slečna Klotylda
nepřišla. Rozumíš mně?&#160;– Až pak ti paní domácí anebo rovnou slečna
Klotylda řekne, že tedy přijde, musíš mít náramnou radost. Zas políbíš paní
domácí ruku, a&#160;bude-li při tom slečna Klotylda, potřeseš jí upřímně
ručičkou&#160;– té jí líbat nemusíš.&#160;– Rozumíš?“</p>

<p class="e-bookprozatext">„Rozumím, tatínku,“ odpověděla Nanynka, ale řekla to
nějak schlíple, jako odsouzená k&#160;něčemu nemilému.</p>

<p class="e-bookprozatext">„Kulichu,“ vybuchla matka, „z toho si můžeme utržit
pěknou ostudu, až se roznese po domě, co jsme si troufali, a&#160;jak paní
domácí Nandu vyprovodila!“</p>

<p class="e-bookprozatext">„Mámo,“ pronesl Kulich ohromným hlasem, „podej mi ten
dlouhý nůž, co ním trháš kapry a&#160;dranžíruješ husy!“</p>

<p class="e-bookprozatext">„Pro Boha tě prosím,“ zarazila se Kuliška, „co chceš s&#160;nožem?“</p>

<p class="e-bookprozatext">„Povídám, podej mi ten tesák!“ velel Kulich.</p>

<p class="e-bookprozatext">&#160;Nanynka pohlédla prosebně na matku, aby jen otce bez
námitek uposlechla.</p>

<p class="e-bookprozatext">Pod Kuliškou chvěly se nohy, když kráčela pro nůž. A&#160;když
jej muži podala, kvapně couvala. Domnívala se v&#160;tu chvíli, že Kulichovi
náhle přeskočilo.</p>

<p class="e-bookprozatext">Kulich se chopil nože, naslinil bříško ukazováčku a&#160;přejel
jím ostří po zvyku bradýřů, když zkoušejí břitvu.</p>

<p class="e-bookprozatext">„To je vidět,“ povídal, „že už je dávno po Vánocích a&#160;ještě
dlouho do husy. Štípáš ním polínka, viď?&#160;– Přibrus ho o&#160;kachel, mámo,
ale hodně ho nabrus, a&#160;zejtra v&#160;poledne, když Nanda přijde shora s&#160;<span class="e-bookdejapoznamkykurzivatucnechar">nepořízenou</span> a&#160;když z&#160;toho
bude <span class="e-bookdejapoznamkykurzivatucnechar">ostuda</span>, můžeš mi
tímhle nožem uříznout krk, rozumíš, matko? Krk i&#160;s&#160;hlavou&#160;– a&#160;já
ani neceknu.&#160;– Nando, řek jsem ti, co máš dělat.&#160;– A&#160;teď jdu k&#160;Čejkovům“</p>

<p class="e-bookprozatext">Kulich se sebral a&#160;šel, a&#160;Kuliška vrtíc
hlavou, ukládala zase nůž do stolu v&#160;kuchyni.</p>

<p class="e-bookprozatext">Kulich mířil do šenkovny Čejkovic a&#160;cestou si
pohuhlával průvodem:</p>

<p class="e-bookprozatext">„Stará ženská nátura!&#160;– Jenom ne poslechnout na
slovo!&#160;– Toť se rozumí, bylo by bez řečí, kdybych jim pověděl, co vím sám.&#160;–
Ale pan domácí poručil jazyk za zuby&#160;– a&#160;to se v&#160;Kulichovi
nezmejlí!&#160;– Konečně na Nandu bych se moh‘ spolehnout, holka umí mlčet, a&#160;pak
bude co nevidět z&#160;domu&#160;– ale máma, máma!&#160;– Za tu mi neručí ani konzistoř,
že by jí huba někdy nepřevrzla a&#160;mohla by vyplácnout, že se milost pán
domlouval.&#160;– A&#160;milostpána já musím krejt.&#160;– Počítám, že mu jsou
taky časem perka zrovna tak akorát.&#160;– Já mám jen dvě ženské, on chudák
tři. A&#160;počítám, že mají taky svý mouchy. Zvlášť milostpaní, a&#160;zvláště
ta starší slečna. Jo, jo je ona každá ženská na chvíli pro potěšení, ale
potejkat se s&#160;ní nadosmrti, panečku, není malá patálie.&#160;– Ale Kulich
je Kulich, milostpane, a&#160;Kulich dobře ví, kdy má hubu držet. Ráčej se
spolehnout, milostpane!“</p>

<p class="e-bookprozatext">Kulich byl charakter. Toho by mu ani máma nebyla
upřela.</p>

<p class="e-bookprozatext">Tu již kynula krčma Bryndalova. Kulich ještě odkašlal,
utřel červeným kapesníkem nos a&#160;slavně vtáhl dovnitř.&#160;–</p>

<p class="e-bookprozatext">Doma po odchodu otcově obrátila se Nanynka nerozhodně
k&#160;matce:</p>

<p class="e-bookprozatext">„Co tomu říkáte, maminko?“</p>

<p class="e-bookprozatext">Kuliška krčila rameny, odpovídala:</p>

<p class="e-bookprozatext">„Uděláš, Nanynko, jak tatík poručil. Nevím sice proč,
ale půjdeš tam.&#160;– Tatík mívá časem turecké nápady&#160;–&#160;– ale jen
teď žádné mrzutosti, holka. Hlavu ti nestrhnou. A&#160;jen to si pamatuj,
Nanynko: v&#160;pádu by se stalo a&#160;paní domácí ti odřekla, tedy jen
popros, aby se nehoršila, že ses opovážila, rozumíš?“</p>

<p class="e-bookprozatext">„Ano.&#160;– A&#160;maminko, kdyby Jindra přece ještě
přišel, mám mu o&#160;tom povědít?“</p>

<p class="e-bookprozatext">Matka se minutku rozmýšlela.</p>

<p class="e-bookprozatext">„Ne, Nanynko, zatím neříkej nic. Dopadne-li to dobře,
je času dost. Nedopadne-li, je ho ještě víc, a&#160;pak vůbec můžeš mlčet.“</p>

<p class="e-bookprozatext">Matka Kulichová opanovala potom kuchyňku, ale v&#160;myšlenkách
stále se vracela k&#160;nápadu starého. Kde to vzal? A&#160;že se s&#160;ní
neporadil, než Nanynce poroučel? Že šel tak tvrdohlavě rovnou na dceru? Do
dneška mu ani nepřipadlo, <span class="calibre21">aby se staral o&#160;svatební
hosty.&#160;–</span></p>

<p class="e-bookprozatext">V&#160;neděli po snídani, když se starý Kulich vydával
na obvyklou procházku, řekl k&#160;Nanynce docela stručně:</p>

<p class="e-bookprozatext">„Tak abys nezapomněla, Nando!“</p>

<p class="e-bookprozatext">A&#160;již bral za kliku, aby se nerozpředla nová
rozprávka.</p>

<p class="e-bookprozatext">„Nebojte se, tatínku.“</p>

<p class="e-bookprozatext">Ještě pečlivěji než jindy ustrojila se dnes Nanynka a&#160;spěchala
k&#160;svatému Apolináři. Zkrátila pobyt v&#160;kostele a&#160;vracela se plna
starostí, jak to dopadne. Ještě zaskočila domů, aby tam odložila modlitební
knížku, obhlédla se v&#160;zrcadle a&#160;požádala matku, aby se na ní podívala
zezadu.</p>

<p class="e-bookprozatext">„Jako ze škatulky, dítě!“ řekla Kuliška. „Můžeš jít.“</p>

<p class="e-bookprozatext">Nanynka se dívala do zrcadla, sedí-li klobouk dobře, a&#160;povzdechla
si:</p>

<p class="e-bookprozatext">„Věřte mně, maminko, jdu tam, jako když mě za vlasy
tahá. Málokdy mi cesta byla tak těžká.“</p>

<p class="e-bookprozatext">„Jdižiž, holka, není to na smrt.“</p>

<p class="e-bookprozatext">Ještě se Nanynka obrátila k&#160;matce:</p>

<p class="e-bookprozatext">„Prosím vás, udělejte mi křížek.“</p>

<p class="e-bookprozatext">Již matka vztahovala štipec po tváři dceřině, ale
náhle utrhla:</p>

<p class="e-bookprozatext">„Co tě to napadá, holka, mám ruku jako kominík&#160;–
vyhrabávala jsem popel a&#160;propalovala jsem pod plotnou. To bys vypadala!“</p>

<p class="e-bookprozatext">Odchýlila obě ruce za tělo, přiklonila se k&#160;dceři
a&#160;políbila ji na bradu:</p>

<p class="e-bookprozatext">„Jdi s&#160;Pánembohem, dítě, dobře pořiď&#160;– a&#160;dlouho
je tam nezdržuj.“</p>

<p class="e-bookprozatext">Nanynka šla jako svázaná, stoupala do schodů, srdce jí
při tom silněji a&#160;silněji bušilo, v&#160;hrdle pociťovala tlak. Náhle jí
bylo vše těsné. Obávala se, že nebude moci promluviti, až se octne tváří v&#160;tvář
paní domácí. Co jen si tatínek vzpomněl! Kam ji to poslal!</p>

<p class="e-bookprozatext">Když dostupovala patra, učinila sama, v&#160;čem jí
matka nemohla vyhověti. Pokřížkovala se a&#160;rty její se beze zvuku
pohybovaly. Snad odříkávala: ve jménu Otce, i&#160;Syna, i&#160;Ducha svatého,
amen!</p>

<p class="e-bookprozatext">Již byla nahoře, již stanula před osudnými dveřmi, na
nichž lpěla porculánová tabulka s&#160;nápisem <span class="e-bookdejapoznamkykurzivatucnechar">Stanislaus Mislikowski</span>,
pocházející z&#160;dob, kdy ještě pan Myslíkovský míval na Václavském náměstí
bankéřství. Visívala tam na dveřích v&#160;průjezdě starého domu, kterými se
vcházelo do jeho pisárny.&#160;– Nanynka znala tuto tabulku od samého dětství.
Stokráte, tisíckráte ji tu viděla a&#160;přečítala, když hopsavými kroky
poskakovala za matkou do pater, na půdu a&#160;zas dolů. Vždy se pod ní
zastavila, znova a&#160;znova ji slabikovala&#160;– a&#160;nejraděj by si s&#160;ní
byla hrála, jak ji lesklá plocha a&#160;zdobná latinka nápisu lákaly. Vždy se
na ni tabulka tak nevinně dívala, ale dnes Nanynce připadalo, jako by po obou
stranách vedle ní byl vztyčen výstražný prst. Skoro je tam v&#160;duchu viděla.</p>

<p class="e-bookprozatext">Stanula, naslouchala. Než krom bušení vlastního srdce
neslyšela pranic. Ticho, mrtvo bylo uvnitř, jako po vymření, a&#160;to jí nic
dobrého nevěstilo.</p>

<p class="e-bookprozatext">Nanynka se rozmýšlela, nemá-li se přes určitý otcův
rozkaz vrátit a&#160;vymluvit se pak nějak. Že nenašla nikoho doma, že byli
všichni v&#160;kostele, že&#160;– že&#160;– Nanynka sama nevěděla, co všechno
ještě „že“, ale na konec uznala, že by ji to všechno nezachránilo. Poslal by ji
tam otec zítra. A&#160;vždyť je doma aspoň Tonička, vaří oběd, vyzradila by, že
tam Nanynka ani nedošla.</p>

<p class="e-bookprozatext">Kdyby Nanynka byla věděla, co věděl otec Kulich! A&#160;kdyby
byla věděla, jakou rozprávku měl ráno pan domácí s&#160;milostpaní, když mu vnášela
do pokoje kávu!</p>

<p class="e-bookprozatext">„Tento&#160;– copak jsem ti chtěl říci, Katynko&#160;–
ano, už vím&#160;–&#160;–“</p>

<p class="e-bookprozatext">Panička postavila šálek, hleděla pozorně na chotě.</p>

<p class="e-bookprozatext">„Totiž&#160;– to jsem chtěl. Tak mi jen připadlo&#160;–
a&#160;možná, že na to nikdo ani nemyslí. Ale kdyby se nakrásně stalo, Katynko,
že by přišel někdo od Kulichů dole, víš, a&#160;snad že by zvali taky Klotyldu
na tu svatbu&#160;–&#160;–“</p>

<p class="e-bookprozatext">„Na-ši Klo-tyld?“ pronesla panička v&#160;nesmírném
udivení a&#160;protáhla každou slabiku dvojnásobně. „Naši Klotyld, povídáš?“</p>

<p class="e-bookprozatext">„No, ano, <span class="e-bookdejapoznamkykurzivatucnechar">naši</span> Klotyldu,“ přisvědčil pan
Myslíkovský. „Amála je už pozvána&#160;– s&#160;tím bylo na spěch, když má jít
za družičku…“</p>

<p class="e-bookprozatext">„Ale to by byli mohli říci najednou,“ pronesla panička
trochu perně.</p>

<p class="e-bookprozatext">„To je pravda, ale kdepak se na všechno myslí, a&#160;pak
takoví lidé&#160;– je to u&#160;nich jakživo po prvé a&#160;naposled&#160;–
kdepak si vzpomenou, co a&#160;jak. A&#160;taky jen povídám, kdyby se stalo,
tedy to vlídně vyslechni, Katynko.“</p>

<p class="e-bookprozatext">„Ty myslíš, aby naše Klotyld&#160;–&#160;–?“</p>

<p class="e-bookprozatext">„To si rozhodni sama, Katynko, to ti zouplna
ponechávám. Víš dobře, že se ti do těch věcí nepletu. Ale jde-li Amála, nebylo
by žádné neštěstí&#160;– má Klotylda pak sedět sama doma&#160;– no, vzpomeň na
sebe, Katynko, abys tak za svobodna byla někam bez sestry nebo sestra bez tebe&#160;–&#160;–“</p>

<p class="e-bookprozatext">„Ty myslíš, Stanislave, že by se slušelo,<span class="calibre21"> aby taky naše Klotyld&#160;–&#160;–?</span> Mein Gott,
hned obě dcery&#160;– takhle je půjčovat po domě?“</p>

<p class="e-bookprozatext">Pan Myslíkovský ukousl špičku loupáčku, usrkl kávy,
spolkl a&#160;povídá:</p>

<p class="e-bookprozatext">„Ale, Katynko milá, copak tě zas napadá, půjčovat po
domě!&#160;– Myslel jsem jen, kdyby se stalo&#160;– ostatně se dohovoř s&#160;Klotyldou,
a&#160;když řekne ne, tedy ne. Jenom buď tak dobrá, neodmítni Kulicha nebo
Kulišku&#160;– nebo snad samu Nany nějak studeně, víš? Řekni tedy, že ne, ale
nějak to oslaď, aby to nebolelo. Vždyť umíš být roztomilá, když chceš.&#160;–
Já vůbec nic nevím, jen tak povídám, připadlo mi to tak.&#160;– To je dnes
výborná káva, Katynko! Kdopak to sléval?“</p>

<p class="e-bookprozatext">„Vždyť víš, že pro tebe vždycky já sama.“</p>

<p class="e-bookprozatext">„Ale výborná, Katynko! Při té sortě zůstaň.&#160;– Tedy,
jak povídám, <span class="e-bookdejapoznamkykurzivatucnechar">až odřekneš</span>,
jenom ne studeně. Takoví lidé jsou někdy citlivější než našinec. Nezapomeň, že
je Novák učitelem, bude taky ředitelem, a&#160;kdo ví, ne-li inspektorem. Ptal jsem
se na něj, prý je velmi dokonalý ve svém oboru&#160;–&#160;–“</p>

<p class="e-bookprozatext">A&#160;s&#160;novou chutí, až bylo pro paničku radost
se podívat, upíjel kávy.</p>

<p class="e-bookprozatext">„Stanislave, nevkládej to na mě,“ řekla milostpaní
vážně. „Ale když myslíš&#160;– tedy ať si o&#160;tom rozhodne Klotyld sama. Do
ničeho ji nenutím, z&#160;ničeho ji nezradím. Ale kdyby byli chtěli, již to
mohli udělat. Kopulace<a href="../Text/vdavky_nanynky_kulichovy_I_042.html#_ftn66" title="" class="pcalibre1 pcalibre" id="_ftnref66"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[66]</span></span></span></span></a>
je za dvě neděle.“</p>

<p class="e-bookprozatext">„Prosím tě,“ pokrčil pan Myslíkovský rameny, „snad se
i&#160;báli, aby se neřeklo, že spekulují na prezenty. Ale kdyby Tylda šla,
tedy bychom se okázali. Co se toho týče, na tom ani mně, ani tobě nesejde. V&#160;tom
tvoji noblesu neznají. Ale jak povídám, Katynko, dělej zouplna dle vlastního
uznání. Mně je to celkem lhostejné.“ </p>

<p class="e-bookprozatext">Pan Myslíkovský tuto dokončil a&#160;zabořil se zas do
snídaně. Soudil, že řekl právě dost. Byl-li Kulich charakter, byl pan domácí časem
diplomat. Jenom drahou manželku do ničeho nenutit, jen jí neporoučet. To
činíval, jen když chtěl dosíci pravého opaku&#160;– a&#160;vždycky se mu
zdařilo.</p>

<p class="e-bookprozatext">Panička odcházela z&#160;pokoje manželova, nevědouc
kudy kam.&#160;– Že si Nanynka původně přišla vyprosit jen Amálku a&#160;o&#160;slečně
Klotyldě ni zmínky neučinila, skoro ji tehda zamrzelo. Aspoň slovíčko! Že by
Nanynka napoprvé nebyla pochodila, rozumělo se skoro samo sebou. Slečna Klotyld&#160;–
a&#160;na svatbu k&#160;hausmistrovům, to by byla přece jen trochu vzácná
dekorace! Zatím však věci vyzrály, a&#160;panička dobře postřehovala, kterak
slečna Klotylda úkradmo sleduje přípravy Amálčiny a&#160;kterak jí při tom na
unylé líce uléhá nepochybná lítost&#160;– a&#160;nic tak nedojímalo paničku,
jako když viděla, že se starší dcera trápí. Otec arci nic nevidí, soudila
panička. Jako všichni otcové, povídala si dále. Jdou jen po vlastních zábavách,
po vlastních sportech! Po čem touží a&#160;čím se tráví „ženské“, na tom jim pranic
nezáleží. „Muži!“ </p>

<p class="e-bookprozatext">Ještě že pan Myslíkovský uznal její noblesu! A&#160;tu
ji popadl za slabou stránku. Nóbl ona je, to má v&#160;krvi. A&#160;tolik sama
si byla vědoma, že dovede býti milostivou, chce-li. A&#160;jestliže Kulichovi
učiní&#160;–&#160;–</p>

<p class="e-bookprozatext">Když panička za sebou zavřela dvoje dveře a&#160;došla
do třetího pokoje, z&#160;něhož slečna Klotylda zamyšlena hleděla do ulice
jarním sluncem zalité, když se podívala na její jemný profil&#160;– a&#160;když
Klotylda šustem jak ze sna vytržena pojednou obrátila k&#160;matce tvář
průsvitné a&#160;jemně namodralé pleti a&#160;zlehka povzdychla, bylo v&#160;matce
rozhodnuto. Přijdou-li Kulichovi s&#160;pozváním, půjde Klotyld na svatbu.</p>

<p class="e-bookprozatext">Kdyby Nanynka tohle všechno byla věděla, tušila! Ale
ji provázela jenom trapná nejistota. Z&#160;paní domácí a&#160;ze starší její
dcery vanul vždycky odmítavý chlad. I&#160;teď&#160;– připadalo jí&#160;– čiší
tu kolkolem studeno, ač ji tváře pálily.</p>

<p class="e-bookprozatext">Nemohla se odhodlati, aby sáhla po klice. A&#160;když
konečně sáhla, chladný kov i&#160;skrze rukavičku tak ji zastudil, že
nestiskla.</p>

<p class="e-bookprozatext">Bylo na mále&#160;– a&#160;Nanynka by přece byla
uprchla.</p>

</div>
</body>
</html>