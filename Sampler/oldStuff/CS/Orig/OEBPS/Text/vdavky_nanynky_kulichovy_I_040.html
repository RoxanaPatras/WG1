<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">33. Pan Dundr na chvilku sám</h2>

<p class="e-booktirazacitacetext">Pan Dundr snášel se níže ke
středu Prahy, z&#160;počátku kroky pružnými, jako by šel do taneční zábavy, a&#160;při
tom lehounce a&#160;ševelivě si pohvizdoval. Ale když docházel na konec Ječné
ulice, měnily se pevné jeho kroky ponenáhlu v&#160;kolébání, šeptavý hvizdot
utichl. Ze sadu na náměstí Karlově, jehož stromoví a&#160;křoví bylo oděno mladičkou
a&#160;průsvitnou jarní zelení, ozvala se melodie kosí zvučná a&#160;vyzývavá,
a&#160;přesto tesklivě dojímavá. Tyto ptačí zvuky vyvolaly v&#160;panu Dundrovi
k&#160;určitému vyjádření, co snad mu již dříve na mysli tanulo.</p>

<p class="e-bookprozatext">„Šestoperák pěnkava!“ zahovořil k&#160;sobě, aniž při
tom rty pohyboval. „Povídám, šestoperák pěnkava, ten pan učitel Novák! Dobře si
to vybral.&#160;– Rodina sic není prima, táta je staré motovidlo&#160;– jináč
se mi zdá chlap mazaná&#160;–, máma je dobrá bába, ale bába, jaképak ranty, je
to bez urážky, v&#160;nejlepších rodinách jsou takové báby jako hniličky a&#160;víc
inteligence taky nemají. Ale zato slečna Nanynka je holka jako lusk. Čert ví,
jak z&#160;takových starých pařezů vyžene takové hezké, voňavé poupě. No byli
taky jednou mladí, toť se ví. Ale kde se bere tolik líbezné šťávy z&#160;takové
mizerie! Ani nevypadá, jako by se v&#160;tom byla narodila, spíš jako podvržené
dítě z&#160;panského domu&#160;– ale to bývá jen v&#160;povídkách. Tuhle to je
přirozená krev.&#160;– A&#160;taškář Novák to vyčenichal jak starý čmelák
medový kalíšek. Hodný hoch je to, jen co pravda. Hodný hoch, nekouká na tátu,
na mámu, odvádí si holku. Hezkou ženu bude mít, a&#160;hodnou. Ta ví dobře, kam
jde. Je z&#160;chudého pytle, ale slušela by docela dobře k&#160;šestifotelové
garnituře. Nevím, po kom z&#160;rodičů má inteligenci, ale ta holka <b class="calibre17"><i class="calibre4">myslí</i></b>.
A&#160;to si může kantor gratulovati. Můj Bože, co mně rukama proběhlo
ženských, které měly tolik mozku jako došek na střeše! S&#160;takovými ženskými
by se člověk uzoufal. Každá jen se vdát proto, aby se vdala, a&#160;potom jen
do peřin. A&#160;potom se rozprostraní jako překynulé těsto, nebo uschne jako
had na trní. A&#160;pak se s&#160;nimi trap!“</p>

<p class="e-bookprozatext">Pan Dundr švihl španělkou a&#160;kráčel sadem napříč k&#160;ulici
Spálené.</p>

<p class="e-bookprozatext">„Tuze přátelsky na mě nehleděl pan kantor,“ hovořily
jeho myšlenky dále, „a teď teprve kapíruju, že mě tam paní teta nasadila, snad
o&#160;tom ani nevěděl. Teď teprv tomu rozumím. Ale to ona má v&#160;krvi,
zatrápená Kačena splašená! Ta se měla narodit s&#160;erbem na zádech. Jen
ceremonie a&#160;ceremonie, to byla odjakživa její slabá stránka. Vlastně
silná.&#160;– Vždyť jsem nechtěl nic jiného než vyhovět. Ale myslím, že jsem ho
usadil. A&#160;myslím, že se spolu dorozumíme. Mládenče milý, kde jsi teď ty,
tam už jsme dávno byli, ale zmehlo<a href="../Text/vdavky_nanynky_kulichovy_I_042.html#_ftn81" title="" class="pcalibre1 pcalibre" id="_ftnref81"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[81]</span></span></span></span></a>
nám. A&#160;kdyby se ti bylo nalilo takové hořkosti jako mně, taky by se ti nejčistší
voda zakalila. Vždyť to odnáším celým životem. Budeš mít svou drahou Nánu a&#160;nikdy
nepochopíš, co znamenají moje večery a&#160;noci, co mi znamená všechen ten
pitomý život. Tak jest, kamaráde! Pan Dundr sem, pan Dundr tam, ale jednou z&#160;rána
v&#160;zimě nebo na podzim přijde moje hausmistrová se snídaní a&#160;nedoklepá
se na mě, sanice se jí leknutím rozdrkotají, vatýrka<a href="../Text/vdavky_nanynky_kulichovy_I_042.html#_ftn82" title="" class="pcalibre1 pcalibre" id="_ftnref82"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[82]</span></span></span></span></a>
se na ní roztřese, baba postaví šálek s&#160;kávou na okno u&#160;schodů a&#160;poletí
pro policajta a&#160;zámečníka, přijde komise, vypáčí mi dveře, a&#160;tam
najdou pana Dundra na posteli se zkřivenou hubou&#160;– v&#160;noci ho trefil
šlak&#160;– toť se ví, seděl do dvou v&#160;Renthauze nebo u&#160;Šnelů&#160;–
a&#160;kdepak měl sedět, sakramenti? Snad ne v&#160;té poustevně doma?&#160;–
Fuj tajfl!“</p>

<p class="e-bookprozatext">Pan Dundr naposledy prudce vybafl a&#160;zahodil
oharek daleko do ulice.</p>

<p class="e-bookprozatext">„To jsou pitomé myšlenky, Chrysostome,“ povídal si. „To
je pěkná předehra k&#160;dýchánku!“</p>

<p class="e-bookprozatext">Byl na konci Spálené, a&#160;dnes nezahnul do třídy
Ferdinandovy, ale „přerazil“ Perštýnem do třídy Husovy, potom do Karlovy a&#160;rovně
na most.</p>

<p class="e-bookprozatext">Octnuv se v&#160;ulici Mostecké, stanul na rohu
Josefské. Chvilku váhal. Cosi jej vtahovalo dále do ulice&#160;– pouhých dvě,
tři sta kroků, a&#160;byl by u&#160;Tomáše. A&#160;zase jako by mu něco další
pochod zamezovalo. Pan Dundr náhle se rozhodl a&#160;pokračoval Mosteckou, zamýšleje
dáti se Karmelitskou a&#160;pak vzhůru přes Tržiště v&#160;povědomý kout, kudy
se vcházelo do Renthauzu. Ale stanul zas i&#160;na samém počátku uzoučkého
chobotu Karmelitské, uvažoval. Vábilo jej a&#160;zároveň odpuzovalo. Sám
nerozuměl, jaká to podivná jej obestřela nálada. Onde společnost známých, tuto
společnost, a&#160;přece ho popadla nechuť ke všemu. V&#160;duchu již slyšel
výkřiky kamarádů, jimiž bude vítán k&#160;pitce, hlahol, na který se jindy
tolik těšíval a&#160;který mu dnes již jen v&#160;myšlence byl protivný.</p>

<p class="e-bookprozatext">Pan Dundr utrhl se i&#160;z&#160;Karmelitské a&#160;kráčel
teď rozhodně a&#160;pevně přes náměstí kolem hlavního velitelství a&#160;stupal
Ostruhovou ulicí vzhůru, směřuje do Hluboké cesty. Spěchal, snad aby nepropadl
dalšímu pokušení, a&#160;stanul před hnědým domem proti zahradě Strahovské, na
němž bylo zobrazeno Slunce a&#160;Luna a&#160;který krom toho byl ozdoben Mariánskou
soškou. Tu bydlil.</p>

<p class="e-bookprozatext">Stanul před vraty všecek udýchán a&#160;stoupáním
rozpálen, jako by ještě uvažoval. Náhle vrazil do vrat, protápal se povědomou
temnou chodbou ke dveřím, jež by člověk nepovědomý dlouho byl hledal, otevřel
je a&#160;zvolal do tmavého nitra:</p>

<p class="e-bookprozatext">„Matko Šafránko, přineste mi dvě holby piva.“</p>

<p class="e-bookprozatext">„Snad ne, milostpane?“ podivil se jakýsi hlas v&#160;temném
prostoru. Neboť pan Dundr sedával doma, jen když churavěl, a&#160;to nebývalo
zhusta. Pan Dundr býval zdráv jako řípa.</p>

<p class="e-bookprozatext">„A&#160;koupíte mi tam nějakou pěknou kost ze šunky,
třeba za čtyrycet. A&#160;patku bílého k&#160;tomu.“ Po těchto rozkazech
stoupal do patra.</p>

<p class="e-bookprozatext">Ve druhém poschodí byl jeho příbytek, neveliký pokoj s&#160;alkovnou<a href="../Text/vdavky_nanynky_kulichovy_I_042.html#_ftn83" title="" class="pcalibre1 pcalibre" id="_ftnref83"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[83]</span></span></span></span></a>,
oddělený od jiného většího bytu prkennou přepážkou na dveřích. Pan Dundr byl
samostatným nájemníkem. Nechtěl procházeti cizími předsíněmi, kuchyněmi,
nechtěl polykati vůně cizích domácností. Mělo to své výhody, ale mělo to i&#160;vady.
Pociťoval je pan Dundr, když naň sedla melancholie, jako právě dnes, a&#160;v&#160;takové
chvíle připadala mu písnička o&#160;hrušce v&#160;širém poli.</p>

<p class="e-bookprozatext">Pokoj, do něhož pan Dundr vkročil, byl naplněn mrtvým
vzduchem, jako většina podobných příbytků, z&#160;nichž nájemník ráno odchází a&#160;teprve
navečer se vrací. Otevřená špehýrka nestačila na dokonalé provětrání. Vracel-li
se v&#160;noci, z&#160;veselé společnosti, po požitku několika holeb řízného
piva, nepocítil toho. Ale dnes na něj dusno padalo. Rychle otevřel obě okna a&#160;rozžehl
petrolejku, ježto soumrak dávno byl zhoustl.</p>

<p class="e-bookprozatext">Za chvíli přihnala se matka Šafránka s&#160;kostí,
chlebem a&#160;pivem, pan Dundr povečeřel. Ale nechutnalo mu jíst ani pít, jako
nechutnává o&#160;samotě skoro nikomu, kdo je zvyklý sedati co den v&#160;hlučné
společnosti. Vše, co dnes konal, bylo mimo jeho obyčej. Ani nepamatoval, kdy v&#160;tuto
hodinu seděl doma, vzdálen všeho, co mu bylo světem a&#160;životem, nezbytným
jako vzduch k&#160;dýchání, jako voda rybě. Snad uplynula léta od posledního
takového večera. Celý tento příbytek, dosti blahobytně a&#160;s&#160;mírnou
nádherou vypravený, se záclonami na oknách, s&#160;koberci na podlaze, s&#160;obrazy
a&#160;podobiznami, s&#160;měkkými křesly, s&#160;dvojími hodinami, soškami na
skříních, s&#160;všelikými památkami z&#160;plesů a&#160;výletů, s&#160;dárky
od přátel&#160;– vše to nebylo panu Dundrovi bytem, jako spíše pouhou
noclehárnou. Vše bylo jeho majetkem, shromážděným za léta, ale vše zdálo se
dýchati životem z&#160;minula&#160;– a&#160;ještě lépe řkouc, spalo sen o&#160;minulosti,
a&#160;pan Dundr střehl se, aby neprobudil ze sna, co tu dřímalo. Život přítomna,
dneška a&#160;zítřka, byl pro pana Dundra jinde. Tam, kde hlaholil veselý hovor
přátel a&#160;stolovníků jemu podobných.</p>

<p class="e-bookprozatext">Pojed odsouvl talíř a&#160;zahleděl se do prázdna.
Když tak sdílně vyprávěl svou historii z&#160;mládí u&#160;Kulichů, ani
nepotušil, co v&#160;sobě vyvolává. Vyprávěje učinil tak skoro z&#160;donucení,
pod přísným, bezmála opovržlivým pohledem Novákovým. Té chvíle pociťoval, že je
třeba, aby se mu nějak ospravedlnil. Teď se hněval sám na sebe, že se dal
svésti a&#160;byl tak sdílný. Vyvolal jisté duchy, a&#160;ti jej nyní obletovali.</p>

<p class="e-bookprozatext">Taky nyní, jako pod vlivem čísi vůle cizí, vzchopil se
z&#160;pohovky a&#160;sáhl po dlouhém pouzdře na etažerku<a href="../Text/vdavky_nanynky_kulichovy_I_042.html#_ftn84" title="" class="pcalibre1 pcalibre" id="_ftnref84"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[84]</span></span></span></span></a>
vedle knih, z&#160;něhož vyňal flétnu. Pokusil se zapískati na ni jakousi
starou melodii, ale jeho rty byly okoralé, tvrdé, nedobyl z&#160;nástroje
čistého tónu. Vložil flétnu v&#160;pouzdro a&#160;vstoupil do alkovny. Tam nad
postelí visela kytara.</p>

<p class="e-bookprozatext">Pan Dundr ji sňal, ofoukl zaprášený hmatník, obemkl
krk, zabral v&#160;struny. Nástroj byl rozladěn. Pan Dundr ladil chvíli, a&#160;když
konečně udeřil čistý akord, rozezpíval se tiše, aby neslyšel nikdo jiný:</p>

<p class="e-bookversebezpredsazeni6bza">Můj džbánek, má dýmka, mé děvče, můj zpěv<br class="calibre8"/>
jsou blaha mého života na světě zjev.<br class="calibre8"/>
Když džbánek a&#160;dýmku a&#160;děvčátko mám,<br class="calibre8"/>
tuť sobě ze srdce i&#160;rád zazpívám&#160;–&#160;–</p>

<p class="e-bookprozatext">Byla to písnička, kterou před lety odnesl z&#160;výletu
do Divoké Šárky. Zpívala ji tam s&#160;průvodem kytary vyzrávající slečna,
sestra kamarádova, která nepokrytě projevovala Chrysostomovi, že by mu dala v&#160;plen
srdce a&#160;duši a&#160;ruku a&#160;vše, po čem by zatoužil. Pan Dundr tehda
pohrdl, ale písnička v&#160;něm uvázla. A&#160;později byly chvíle, kdy si v&#160;soukromí
duše přiznával, že snad měl sáhnouti po všem, co bylo nabízeno. Z&#160;jakéhosi
vzdoru provdala se pak dívka nakvap, bez rozvahy a&#160;zkoumání, a&#160;byla
velmi nešťastna. Pana Dundra skoro hnětlo svědomí, když na to pomyslil.
Připadalo mu, že zavinil její neblahý osud. A&#160;kamarád, bratr její, sám
starý mládenec, rozplývaje se časem po tolikáté a&#160;tolikáté sklenici
chmeloviny, bral přítele Dundra za krk a&#160;blábolil mazlivě:</p>

<p class="e-bookprozatext">„Chrysostome, tys měl být mým švakrem, to by nám všem
bylo dobře! Tebe měla Mina ráda, krev by pro tebe byla vycedila, a&#160;tys nic
nepozoroval! Kdyby jen se mi včas byla svěřila&#160;– já bych vás byl spojil,
já bych vám byl požehnal. Dundře, Dundříčku!“</p>

<p class="e-bookprozatext">Panu Dundrovi bývalo při tom velmi nevolno. Nesměl se
přiznati tomu dobrosrdečnému pijáku, že pozoroval, že <b class="calibre17"><i class="calibre4">velmi</i></b>
pozoroval náklonnost Míninu, a&#160;snad právě proto&#160;–&#160;–</p>

<p class="e-bookprozatext">Dvě struny na kytaře povolily zas a&#160;pan Dundr
neměl trpělivosti, aby poznovu ladil. Pověsil nástroj a&#160;chvíli bloudil
světnicí. Potom odemkl přítruhlík<a href="../Text/vdavky_nanynky_kulichovy_I_042.html#_ftn85" title="" class="pcalibre1 pcalibre" id="_ftnref85"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[85]</span></span></span></span></a>
psacího stolu a&#160;vyňal album. Chvíli se v&#160;něm přemítal, ztopořené
postavy přátel a&#160;známých vyskakovaly mu na oči jak figury v&#160;panorámě.
Některé z&#160;nich byly až k&#160;smíchu, jak ulekány a&#160;strnulých tváří
se dívaly do aparátu. Panu Dundrovi se zdálo, že ještě teď na nich vidí křeč,
která je popadala za krk v&#160;mosazné vidlici fotografově.</p>

<p class="e-bookprozatext">Obrátil rázem všechny listy alba a&#160;za posledním
sáhl po zežloutlé obálce s&#160;vysekávanými okraji, na níž bylo napsáno
vybledajícím již, rezivým písmem:</p>

<p class="e-bookversebezpredsazeni6bza">Toť ze všeho, co kdysi mně tak milo,<br class="calibre8"/>
toť vše, co z&#160;drahé Kristynky mi zbylo!</p>

<p class="e-bookprozatext">Bylo to písmo páně Dundrovo z&#160;mladických let, o&#160;kterých
se dnes u&#160;Kulichů byl rozpovídal.</p>

<p class="e-bookprozatext">Sáhl v&#160;obálku a&#160;dvěma prsty vyňal věneček
plavých vlasů, umně stočený, svázaný hedvábnou nití červenou a&#160;modrou.
Láska, věrnost!</p>

<p class="e-bookprozatext">A&#160;potom skočila ubohá Kristynka do Vltavy. Prsty
páně Dundrovy se lehce chvěly, když věneček vlasů zas v&#160;obálku vsouval.</p>

<p class="e-bookprozatext">„Rád bych věděl, proč to člověk nespálí&#160;– proč to
nespálí!“ zašeptal.</p>

<p class="e-bookprozatext">Šetrně položil album do stolku, otočil klíčem. Když se
obrátil k&#160;lampě na stole, zdálo se, že jeho okrouhlá tvář o&#160;třetinu
seschla.</p>

<p class="e-bookprozatext">Pojednou přitiskl obě dlaně na spánky a&#160;zvolal
jako v&#160;nesmírných nesnázích:</p>

<p class="e-bookprozatext">„Ale sakra, Dundře, k&#160;čemu pak tyhle elegie pro
člověka, který je správcem filiálky císařské královské zastavárny! To se s&#160;tvým
ouřadem dokonce nic nesrovnává!“</p>

<p class="e-bookprozatext">Práskl do dlaní a&#160;řekl rozhodně:</p>

<p class="e-bookprozatext">„Já doma nebudu! To mi čert napískal!“</p>

<p class="e-bookprozatext">Za pět minut byl pan Dundr zas obut a&#160;oblečen,
vstrčil do kapsy plochý voskový sloupek, foukl do cylindru petrolejky a&#160;slézal
z&#160;tmavých schodů.</p>

<p class="e-bookprozatext">Když vyšel z&#160;domu, zhluboka vydechl, a&#160;byl
to zase svůj pan Dundr. Otočil se do Ostruhové ulice, spěchal do Renthauzu.</p>

<p class="e-bookprozatext">Ulice tichla, schylovalo se k&#160;desáté.</p>

<p class="e-bookprozatext">A&#160;pan Dundr, jak ho vlastní tíha hnala příkrou
cestou dolů, ofoukl popel z&#160;doutníku a&#160;zahučel, jako by sám se sebou
žertoval:</p>

<p class="e-bookprozatext">„Věř tomu čert pekelný, abych se nakonec taky ještě
neoženil…!“</p>

<p class="e-bookprozatext">A&#160;nemohl se dočkati, až se octne mezi kamarády.</p>

<p class="e-bookprozatextuprostredtucne"><span class="calibre14">Konec
dílu prvého.</span></p>

</div>
</body>
</html>