<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">7. Noční kázáníčko matky
Kulichové</h2>

<p class="e-booktirazacitacetext">Vyvede-li člověk něco nemoudrého,
připadne mu to obyčejně v&#160;noci, když se probudí, a&#160;pak to týrá, týrá,
jako by v&#160;mozku vězel nebozez. V&#160;tepnách bije krev jako na poplach,
všechny čivy ženou útokem, lebka je na prasknutí, hodiny letí, letí, spánek
daleko je zahnán a&#160;nevrací se, aby hlava poznovu odpočinula.</p>

<p class="e-bookprozatext">Matka Kulichová spávala vždy spánkem spravedlivých po
své denní lopotě. Že jsou nějaké nervy, nevěděla vůbec. Ji bolívalo vždy jen
něco viditelného a&#160;hmatavého. Ruka nebo noha, ale nejčastěji hřbet. Na to
na všecko měla nějaké neomylné mazání, které nikdy neselhávalo. Však ho stála
mázová láhev tamhle na polici, pro matku Kulichovou vždy útočiště bezpečné, ale
Kulichu tatíkovi jen pro zlost, neboť to nebylo k&#160;pití. Jen jednou potají
toho okusil, domnívaje se, že panímáma přechovává nějakou dobrou rosolku<a href="../Text/vdavky_nanynky_kulichovy_I_042.html#_ftn13" title="" class="pcalibre1 pcalibre" id="_ftnref13"><span class="e-bookzalozkyhorniindex9bchar"><span class="calibre13"><span class="e-bookzalozkyhorniindex9bchar"><span class="calibre20">[13]</span></span></span></span></a>, a&#160;tenkráte
myslil, že přišla jeho poslední hodinka. Div že mu to útroby neztrhalo.&#160;– „Blázne
starej“&#160;– pokárala ho tehda matka&#160;– „vždyť je v&#160;tom kafr a&#160;mejdlový
špiritus! Ale ty ses namlsal tenkráte tou tinkturou na stínky<a href="../Text/vdavky_nanynky_kulichovy_I_042.html#_ftn14" title="" class="pcalibre1 pcalibre" id="_ftnref14"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[14]</span></span></span></span></a>,
viď?“&#160;– Neboť cosi takového Kulich taky jednou vypil a&#160;zcela
spokojeně a&#160;bez následků zažil.</p>

<p class="e-bookprozatext">Ale na to, co dnes letělo matce hlavou, když se po
půlnoci probudila, nebylo mazání žádného, a&#160;vůbec prostředku. Vzpomněla na
večerní výjev před domem, na rozčilení dceřino, a&#160;byla by z&#160;plecháčku
v&#160;tajné přihrádce své dala hrst desetníků, kdyby se to bylo nestalo.</p>

<p class="e-bookprozatext">Večer neviděla ve svém zakročení pranic nepříslušného,
ano pokládala je za svaté právo své a&#160;zlobila se v&#160;duchu na Nanynku,
že se mračí a&#160;mlčením vzdoruje. Ale teď&#160;– teď v&#160;noci, za toho
ticha, v&#160;němž tonul její příbytek a&#160;venku dvůr a&#160;celý dům a&#160;kolkolem
Praha&#160;– teď jí to lezlo do hlavy, znepokojovalo, a&#160;co málokdy pocítila,
pocítila teď plnou měrou. Nespokojenost s&#160;vlastním jednáním. Vyčítavou,
žravou nespokojenost. Přece tedy jen chybila.</p>

<p class="e-bookprozatext">Ještě kdyby Nanynka spala. Ale matka postihovala
neklamně, že taky dcera nespí. A&#160;nejenže nespala. Slyšela ji, kterak
vzlyká&#160;– tedy pláče. Přetáhla si Nanynka sice svrchnici přes hlavu, aby
pláč utajila, ale matka předobře znala ty zvuky. Takový lítostivý pláč,
vyvírající z&#160;vědomí utrpěné křivdy, podobá se kašli. Čím úsilněji se
snažíme ztlumiti a&#160;potlačiti jej, tím neodolatelněji se dere na povrch a&#160;propuká.
A&#160;neblahou matku dušené vzlykání dceřino bodalo do duše.</p>

<p class="e-bookprozatext">Vždyť je to holka dobrá. Vždyť vlastně ještě nikdy a&#160;ničím
nezavdala příčiny k&#160;nespokojenosti. Ničeho se nedopustila. Má hocha, pravda,
ale vždyť je jí bezmála dvacet let. Skoro tedy na něj má právo.</p>

<p class="e-bookprozatext">Nejraději by stará Kuliška vstala, přišárala se k&#160;posteli
dceřině, odhrnula jí peřinu z&#160;hlavy, vlepila jí tučnou hubičku a&#160;řekla
by:</p>

<p class="e-bookprozatext">„Ale tak už mlč, zatracená opice, a&#160;spi. Zejtra
ten tvůj přijde, budeš ho tu mít a&#160;všechno je v&#160;pořádku. A&#160;netýrej
mě tím svým srdcervoucím vzlykáním!“</p>

<p class="e-bookprozatext">Udělala by to, jistě by to udělala matka Kuliška,
kdyby docela jistotně nevěděla, že po takovém chlácholení by holka teprv
propukla, jak náleží. Nebo zkonejšiti dceřin pláč málokdy a&#160;málokteré mámě
se podaří. Řeku zastavíš, střechu z&#160;chalupy shodíš, hořící fakuli<a href="../Text/vdavky_nanynky_kulichovy_I_042.html#_ftn15" title="" class="pcalibre1 pcalibre" id="_ftnref15"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[15]</span></span></span></span></a>
holýma rukama umačkáš, ale rozplakané holky neutišíš&#160;– až sama přestane.
Zvlášť pláče-li pro hocha. Tolik věděla i&#160;Kulichová.</p>

<p class="e-bookprozatext">A&#160;krom toho matku ještě cosi zdržovalo. Nemohla
se ubrániti&#160;– přece jen se trochu na dceru zlobila, že je tak docela
svéhlavá a&#160;nechce uznati, že co matka činí, činí v&#160;nejlepším úmyslu.</p>

<p class="e-bookprozatext">Hodinu tak probděla, hlava se neutišovala, hryzlo to v&#160;ní
všecko jako ta myška, která stejně dlouho kdesi pod podlahou u&#160;kamen
ostrými zoubky pracovala, aby se na povrch a&#160;k&#160;nějakému soustu
dobyla. Byla sice matka Kulichová úhlavní nepřítelkyní myší a&#160;stále na ně
líkla&#160;– neboť jich v&#160;té staré barabizně bylo tolik, jako by jim dům
patřil&#160;– ale dnes byla skoro povděčna, že se malá hryzka ozvala. Bylo jí
nějak veseleji při tom pravidelném strouhání ostrých zoubků, a&#160;ven se
mrška přece nedostane, neboť hezký kus podlahy před kamny byl pobit žlutým
plechem.</p>

<p class="e-bookprozatext">Zvolila konečně matka Kulichová jiný způsob, aby dceru
vzpamatovala a&#160;upokojila. Promluví k&#160;ní.</p>

<p class="e-bookprozatext">„Poslouchej, Nany!“ zašeptala hezky silně.</p>

<p class="e-bookprozatext">Žádná odpověď. Což se ostatně rozumělo samo sebou a&#160;matka
ani odpovědi nečekala. Stalo se však něco jiného. Ač byla tma tmoucí, hluboká a&#160;neproniknutelná,
matka jako by za nejkrásnějšího dne viděla: cíp svrchnice na posteli Nanynčině
se odhrnul a&#160;jedno ucho dceřino se osvobodilo, aby slyšelo. Stalo se to
bez nejmenšího šustu anebo snad šustem, jehož by padesáté ucho jiné bylo
nepostihlo. Ale matka Kulichová, ačkoli si časem stýskala na nedoslýchavost
jednoho ucha („krajního“, jak říkával starý Kulich, a&#160;to s&#160;nepochybným
posměškem, neboť věděl ze zkušeností nepočítaných, jak dokonale slouží drahé
jeho polovici všech pět smyslů, když potřeba káže), matka Kulichová <i class="calibre4">slyšela</i>
určitě, co se stalo. Byla to žena, která viděla potmě a&#160;slyšela i&#160;němé
ticho.</p>

<p class="e-bookprozatext">„Poslouchej, Nany&#160;– nebreč! Mě tím zlobíš, sebe
trápíš, pravdu nemáš. A&#160;mejlíš se, že by pláč krásy přidával. To je pitomá
pověra. Zrovna tak pitomá jako s&#160;tou studenou kávou. Pláčem se ti nadělají
žlábky podle nosu a&#160;koutky ti spadnou, že budeš vypadat jako Jenovéfa. Věř
mi to, holka. A&#160;pod očima se ti udělají míšky.&#160;– Nepovídám ti zrovna,
aby ses smála, ale nebreč. Neukrádej mi spaní, není ho nazbyt. Potýkám se celý
den, a&#160;když mám užít božího odpočinku, spustíš mi na moldánky.&#160;– A&#160;pak,
Nany: nemáš cit pro matku. Mnoho vím, ale nemůžu vědět, jak to s&#160;tebou ten
tvůj myslí. Tedy jsem se ho na to chtěla zeptat. A&#160;na to mám jako matka právo.
Ani sám se nemůže zlobit, je-li to člověk s&#160;dobrým oumyslem. A&#160;není-li
to takový člověk, pak teprv není příčiny k&#160;brekotu. A&#160;není-li to člověk
s&#160;dobrým oumyslem, Nany, pak na něj pošlu tatíka&#160;– a&#160;ty znáš
tatíka, viď?&#160;– Já ho k&#160;nám zvala zdvořile, ale nepřej si tatíka.&#160;–
A&#160;vlastně copak se stalo? Já řekla: Mladý pane, směla bych prosit na
slovíčko? A&#160;to je něco zlého? Konečně bych taky ráda věděla, kdo to je, a&#160;zeptala
bych se, jak to myslí.&#160;– A&#160;taky bych mu řekla, Nany, nač u&#160;nás
může počítat, a&#160;kouká-li snad nějak tuze vysoko, aby se nemejlil.&#160;–
Věř mi, Nany, je to moudřejší udělat konec dřív než pozděj.&#160;– Co povídáš?“</p>

<p class="e-bookprozatext">Ale na druhé posteli nic se nehýbalo, Nanynka ani
nedutla. Otázka matčina byla jen malou lstí, jakousi „uměleckou přestávkou“,
aby nabrala dechu a&#160;spořádala si další koncept.</p>

<p class="e-bookprozatext">„To jsem zamejšlela, Nany, a&#160;nic jiného. A&#160;má-li
tě ten člověk opravdu rád a&#160;váží-li si tě, Nany, pak se ani zdaleka nemohl
nad mými slovy a&#160;nade vším tím pozastavit, věř mi to.&#160;– Nýbrž, Nany,
si ten člověk jen může pomyslit a&#160;taky jistě pomyslil, že máš matku, která
na tebe dává pozor a&#160;které na tobě něco záleží. Nebo, Nany, to mi věř, k&#160;takovým
rodinám, kde mohou holky trajdat jako komety, beze všeho dozoru, ať je den,
anebo noc, k&#160;takovým rodinám nemá nikdo žádnou úctu. Holku jen olíbá&#160;–
když nic horšího, Nany!&#160;– a&#160;pak ji zas nechá stát, kde ji našel&#160;–
věř to mně, mámě zkušené a&#160;mnoho vidoucí! Ale když se mu holka udělá
vzácnou, a&#160;ne hned aby mu ji máma na krk hodila, pak takový člověk zabere
doopravdy a&#160;drží, Nany, drží se.&#160;– Kdo ví, zač tě má. Ale povídám ti,
Nany, neradila bych mu, aby tě za to měl!&#160;– Anebo, Nany, tě má zase za
něco vznešenějšího, a&#160;to by taky bylo chyba.&#160;– Dobrá, Nany, já vím,
že si nemůže myslit, že nám tenhle dům patří. Ale ví on, že jsme tu jen
domovníky? Že nemáme žádné tři pokoje, že tě nečekají žádné tisíce?&#160;– No,
myslím, žes mu to všechno řekla, ale proto nebude žádná chyba, když s&#160;ním
promluvím taky já. A&#160;to jsem chtěla dnes večer, ale když mi tak vyklouzl,
tedy to bude zejtra. A&#160;to ti slibuju, Nany, že ho přivítám, jak náleží zdvořile.
Dám kvartýr do pořádku, Nany, zatopím tu, na kamna zapálím františka, na stůl
dám ten sváteční červený ubrus a&#160;doprostřed lampu, co jsme dostali po
nebožtíku panu majorovi Wackermutovi. To je lampa, u&#160;které sedávaly dcery
pana majora&#160;– a&#160;všechny čtyry se vdaly.&#160;– A&#160;ještě něco ti
řeknu, Nany: <span class="e-bookdejapoznamkykurzivatucnechar"><span class="calibre14">kávu</span></span> uvařím, ale dobrou kávu, a&#160;abys
viděla, že dobře smejšlím a&#160;chci, aby na něj naše domácnost oučinkovala:
při obědě upeču buchtu k&#160;svačině. Víc udělat nemůžu, Nany, a&#160;je-li v&#160;tom
tvém zdravý cit a&#160;dobrý oumysl, tedy řekne: tohle je rodina všechen
rešpekt! A&#160;počkám, Nany, až sám začne mluvit. A&#160;když uvidím, že je to
člověk, jak si ho přeju a&#160;jak <span class="e-bookdejapoznamkykurzivatucnechar"><span class="calibre14">tobě</span></span>
ho přeju, tedy mu řeknu, že může někdy přijít zas. Jsi tak spokojena, Nany?“</p>

<p class="e-bookprozatext">Chvilku bylo ticho. A&#160;potom se ozvalo ze tmy
proti posteli paní Kulichové několik slov, v&#160;nichž se chvěl poslední
zbytek pláče:</p>

<p class="e-bookprozatext">„Děkuju vám, maminko. A&#160;prosím vás, už se na mě
nehněvejte. Ale mně to bylo tak líto&#160;– a&#160;tolik jsem se před
Jindřichem styděla…“</p>

<p class="e-bookprozatext">„Styděla?“ podivila se matka. „Začpak? Snad ne za mě?&#160;–
No, Nany, zejtra se za mě stydět nebudeš, za to ti stojím. Ale teď už spi,
vždyť jsou asi tři hodiny, pro Krista pána!“</p>

<p class="e-bookprozatext">„Dobrou noc, maminko,“ ozvalo se ze tmy. </p>

<p class="e-bookprozatext">„Dobrou noc, holka&#160;– vlastně dobrytro. Ale snad
to dohoním&#160;– a&#160;před sedmou nevstanu, máme neděli.“</p>

<p class="e-bookprozatext">A&#160;všechna šťastna, že svojí diplomacií se s&#160;dcerou
usmířila, obrátila se matka Kulichová ke zdi a&#160;za chvíli snesl se na ni
nový a&#160;pevný spánek. Nanynka však neusínala, nebo jenom na krátké chvíle.
Co se večer událo, působilo dojmem příliš silným. Sama již se vším by se
smířila, ale kterak nepředvídaný matčin útok účinkoval na jejího zbožňovatele?
Jak jemu jest? Zdali taky klidně spí?</p>

<p class="e-bookprozatext">Matka spala, zhluboka oddychujíc, ale Nanynka slyšela,
kterak otec do rána ještě dvakrát neb třikráte šel odmykat nájemníkům,
vracejícím se z&#160;masopustních zábav.</p>

</div>
</body>
</html>