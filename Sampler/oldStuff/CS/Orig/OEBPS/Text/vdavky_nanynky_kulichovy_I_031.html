<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">24. Další následky</h2>

<p class="e-booktirazacitacetext">Čin pana domácího nezůstal bez
účinku. Byv rozhlášen po celém domě, objevil Nanynku pojednou v&#160;jakémsi
slavném ozáření. Nikdo již neříkal „holka hausmistrovic“, nýbrž „Nanynka
Kulichova“. Ještě více. Znenáhla ujímalo se všeobecně i&#160;pojmenování „slečna
Nanynka“, jak jí dříve říkali někteří nájemníci. Přednostové domácností, kteří
již dávno si jí všímali, pociťovali jisté zadostučinění. Těšilo je, že pro ně
nebylo třeba ani pána domácího, aby věděli, co v&#160;holce jest. Poněkud
zdráhavěji poddávaly se některé paničky. Jiné zas vyčítaly svým lehkovážným
poupatům: „Vidíš, Toni (Bety, Miny atd.), kam to vede, když se děvče dobře
chová! Podívej se! Jenom dcera domovníků&#160;– a&#160;teď taková partie. Co
bych za to dala, kdyby si pro tebe přišel takový ženich!“ Podobná kázáníčka
snad na chvíli vzbudila jistou hořkost k&#160;Nanynce, kladené tak okázale za
vzor. Ale když se pak dcerušky s&#160;Nanynkou setkaly a&#160;pohlédly jí v&#160;oči,
vnitřním štěstím planoucí, a&#160;když jim Nanynka za přání k&#160;nastávajícím
vdavkám poděkovala upřímným slovem, pevným stisknutím ruky, některé i&#160;hubičkou,
pustily všechnu trpkost, mimo a&#160;hovořily k&#160;ní:</p>

<p class="e-bookprozatext">„Ach, vy šťastná! Půjdete z&#160;domu, budete vlastní
paničkou, hospodyňkou! A&#160;takového hezkého, hodného muže dostanete! Těšíte
se, slečno Nany?“</p>

<p class="e-bookprozatext">A&#160;Nanynka, zapýřivší se blahem, odpovídala
upřímně:</p>

<p class="e-bookprozatext">„Ach, těším, slečno Toničko (Betynko, Míninko atd.)!
Kdož by se netěšil!&#160;– A&#160;vždyť vy taky dlouho doma nezůstanete. Taky
váš vytoužený přijde a&#160;odvede si vás&#160;– ač jestli se již neohlásil,
nevyjádřil,“ dodala škádlivě. Neboť taky Nanynka měla ženské oči a&#160;vídala
tu nebo onu kdesi podvečer, jak se opodál plynové lucerny tulí ke zbožňovateli.</p>

<p class="e-bookprozatext">„Ach, do toho je daleko!“ povzdechla si leckterá. „<b class="calibre17"><i class="calibre4">Můj</i></b>
nemá ještě takové místo, aby se mohl ženit. Což já&#160;– šla bych za ním třeba
hned, ale naši by nedopustili. Maminka říká, že by to byla bída s&#160;nouzí.
Víte, maminky zapomínají, že taky šly s&#160;taťkem do nevystlaného hnízda!“</p>

<p class="e-bookprozatext">Ale v&#160;duchu přece každá pokládala věštbu
Nanynčinu za dobré znamení a&#160;soudila, že po jejích slovech je bližší cíle.
Řekla to <span class="e-bookdejapoznamkykurzivatucnechar">nevěsta</span>, a&#160;to
prý má váhu. Osud prý naslouchá takovým slovům a&#160;zachovává se podle nich,
jdou-li z&#160;upřímného srdce. A&#160;žádné z&#160;děvčat o&#160;upřímnosti
Nanynčině nepochybovalo.</p>

<p class="e-bookprozatext">Služky z&#160;domu chovaly se od významné neděle k&#160;Nanynce
ostýchavěji než dříve. Zanedlouho nebude to již pouhá Nanynka, nýbrž mladá
milostpaní. A&#160;zvláštní, skoro neuvěřitelný obrat nastal u&#160;obou
posluhovaček. Pojednou říkaly Nanynce při setkání „<span class="e-bookdejapoznamkykurzivatucnechar">rukulíbám</span>, slečinko!“&#160;–
Ještě nedávno byly by si radši jazyk překously, ale teď větřily svatební
trachtaci, a&#160;snad i&#160;jim kyne kousek výslužky.</p>

<p class="e-bookprozatext">Mladí podnájemníci, kteří se kdysi střídavě a&#160;marně
pokoušeli o&#160;přízeň Nanynčinu, byli na potkání velmi uctiví. A&#160;docela
rytířsky zachoval se Maksa Přetrhlo, který se zasvěcoval umění sochařskému,
chodil v&#160;zimě v&#160;létě v&#160;chatrném haveloku a&#160;nosil na
ryšavých kučerách strašlivý širák, bez něhož arci by nebyl mohl být umělcem.
Řítil se v&#160;pondělí po obědě ze schodů předního domu, jako by z&#160;nich
trakař letěl, a&#160;div že „nepřejel“ Nanynku, ubírající se do šití. Levicí
třímal kytičku fialek a&#160;ponášel ji k&#160;velikému nosu. Jen krkolomným obratem
vyhnul se Nanynce, až se zapotácel. Potom však strhl širák z&#160;vlasaté
hlavy, nalomil trup v&#160;pravý úhel a&#160;zadeklamoval divadelně:</p>

<p class="e-bookprozatext">„Smím, krásná slečno, sobě ždáti, vám tyto posly jara
v&#160;úctu, zdobu vzdáti?“</p>

<p class="e-bookprozatext">Nanynka s&#160;úsměvem přijala kytičku a&#160;řekla:</p>

<p class="e-bookprozatext">„Srdečné díky, pane Přetrhlo; ale neolupujete se o&#160;vzácný
dárek, který jste snad sám z&#160;milé ruky dostal?“</p>

<p class="e-bookprozatext">Vlasatec nosatec mávl širákem a&#160;deklamoval jako
prve:</p>

<p class="e-bookprozatext">„Bych něžná kvítka po život chtěl nésti&#160;– jim
sluší v&#160;lepších, dražších rukách kvésti!“</p>

<p class="e-bookprozatext">„A&#160;zvadnout,“ řekla Nanynka lítostně.</p>

<p class="e-bookprozatext">Nejhlubším hlasem deklamoval Přetrhlo: „Toť osud
všeho, z&#160;poupěte co vzejde. Však vám nechť z&#160;vesny prchlé vždy zas
nová vzejde!“ </p>

<p class="e-bookprozatext">A&#160;než se Nanynka nadála, sklonil se ryšavec a&#160;vroucně
jí poceloval ruku:</p>

<p class="e-bookprozatext">„Ať s&#160;květem květ se, violka s&#160;růží snoubí,
a&#160;celý život buď vám růžové jak loubí! Šťastný ten hoch, muž vaše ruka
patří! Šťastné to srdce, s&#160;nímž se <span class="e-bookdejapoznamkykurzivatucnechar">vaše</span> bratří!“</p>

<p class="e-bookprozatext">„Ale vy jste básník!“ zvolala Nanynka rozjařena. „Myslila
jsem, že jste sochař.“</p>

<p class="e-bookprozatext">Přetrhlo povznesl hlavu, zadíval se Nanynce v&#160;oči
a&#160;pronášel nyvě:</p>

<p class="e-bookprozatext">„Mrtvé jest vše, co jsem kdy v&#160;tvary zhněť, jen z&#160;vašich
zraků žhne mi poezie vznět.&#160;– V&#160;svých snech k&#160;vám zalétalo moje
nitro zpupné&#160;– dnes vím, jak sněné štěstí bylo nedostupné.“</p>

<p class="e-bookprozatext">Nanynka se zasmála:</p>

<p class="e-bookprozatext">„Ano, teď můžete mluvit, pane Přetrhlo, teď vás nemohu
popadnout za slovo.&#160;– Ale co jste mi tu povídal, měl byste mi vlastně napsati
do památníku&#160;– škoda, že to všechno vítr odnese.“</p>

<p class="e-bookprozatext">„List památníku herbáře je suchý květ, a&#160;já mám
čest se krásné panně poroučet!“ dokončil Přetrhlo svou improvizaci hlasem unylým,
načež poznovu uchvátil a&#160;poceloval ruku Nanynčinu. Hned potom vyletěl ze
vrat jako vítr, a&#160;když Nanynka vyšla na chodník, viděla Přetrhla
vzdáleného již na padesát kroků. Vlastně ne Přetrhla. Vypadalo to, jako by
ulicí letěl jen ohromný širák a&#160;pod ním vlál havelok jako strašidelná
plachta na ráhně větrem bičovaná.</p>

<p class="e-bookprozatext">Nanynka přiváněla ke kytičce fialek, usmívala se a&#160;hovořila
v&#160;duchu:</p>

<p class="e-bookprozatext">„Hleďme pana Přetrhla! Ten by mohl vystupovati se
zpěváky u&#160;Bucků a&#160;Karabinských. Zpívají taky nějaké takové veršíčky.&#160;–
To se Jindra nasměje, až mu večer setkání své vypovím. Škoda, že si všechno
nepamatuji. Říkají po domě, že je pan Přetrhlo nějak natrhlý&#160;– teď teprv
tomu rozumím. Ale dobrý chlapec je to. Fialky jistě nekoupil, jsou ještě drahé.
Dostal je&#160;– a&#160;mně je dal. Večer je dostane Jindra. Tak putují z&#160;ruky
do ruky.“</p>

<p class="e-bookprozatext">Zatím Přetrhlo chvátal sáhovými kroky dále, a&#160;jak
ho setkání s&#160;Nanynkou uvedlo v&#160;„rozbásněnou“ náladu, vrčel si cestou
pod zárodky ryšavých knírků tesklivě:</p>

<p class="e-bookprozatext">„Jsem chudý rytíř jen, své květy dal jsem v&#160;plen,
jež zhynou smrtí sladkou na panenských těch ňadrech. Vše sny mé vítr svál, sám
půjdu světem dál, a&#160;pořád jen&#160;–&#160;–“</p>

<p class="e-bookprozatext">Přetrhlo se odmlčel, patrně se mu nedostávalo rýmu.
Podíval se mrzutě na rozpraskané boty, zavadil očima o&#160;roztřepené konce nohavic,
přitáhl na tělo rozpoutaná křídla haveloku, na němž dávno nebylo chloupku srsti
a&#160;jehož tkanivem prosvítalo, a&#160;rázem dokončil veršovanou samomluvu:</p>

<p class="e-bookprozatext">„A&#160;pořád jen v&#160;těch zatracených hadrech!“ Po
včerejší krásné neděli vanul studený vítr. Přetrhlo zabrblal, zahalil se v&#160;chatrné
roucho a&#160;dvěma skoky zmizel za rohem, žena se níže do Ječné ulice.</p>

<p class="e-bookprozatext">Zdálo se, že deklamace, kterouž Přetrhlo tak
neočekávaně Nanynku v&#160;průjezdě přepadl, je bezděčným „poetickým“ výrazem
smýšlení všeho obyvatelstva příslušného čísla popisného. Ne-li ve čtyřiadvaceti,
dojista v&#160;osmačtyřiceti hodinách stala se Nanynka čímsi jako dcerou domu.
Velikým dílem přičinila se o&#160;to nepochybně paní Knedlhansová, která od
nedávná si lichotila, že nad Nanynkou drží ruku. Teď procházela nádvořím jako
drahá masť, kroky plavnými, důstojnými, a&#160;nikdy neopominula zavadit aspoň
pohledem o&#160;byt Kulichovic. Byly to pohledy blahopřejné, skoro žehnavé. Od
pondělka věděl bezmála celý dům, jaké nabídnutí učinila matce Kulichové stran
svatby, a&#160;nejedna sousedka litovala, že jí něco takového nenapadlo.</p>

<p class="e-bookprozatext">Když Tonička domácích se zvěstí přiběhla domů,
vykřikla slečna Amála:</p>

<p class="e-bookprozatext">„Ježíš Marjá, mami, heleď! Nanynka bude mít svatbu u&#160;Knedlhansů!“</p>

<p class="e-bookprozatext">„Ale máš ty manýry!“ pokárala ji paní Myslíkovská,
která se výkřiku dceřina ulekla. „Vyděsíš člověka&#160;–&#160;–“</p>

<p class="e-bookprozatext">A&#160;pak se zarazila. Přišlo to tak znenadání.</p>

<p class="e-bookprozatext">Paní domácí neměla paní Knedlhansovou příliš ráda, ba
skoro na ni nevražila. Příčina se tajila v&#160;občasných poznámkách pana Myslíkovského,
kterýž choti své kladl paní Knedlhansovou takřka za vzor dobré, pečlivé matky.
Činil tak s&#160;jistým příměškem zlomyslnosti. Starší dcera usychala
ponenáhlu, čehož příčinu spatřoval otec v&#160;její vybíravosti, kterou zas
podporovala matka.</p>

<p class="e-bookprozatext">„Nosíte vy obě brady příliš vysoko. Byl by v&#160;tom
čert, aby se holka nevdala, když je tuhle dům. Ale nevoní vám každý.“</p>

<p class="e-bookprozatext">Něco pravdy v&#160;tom bylo. Dávno se na plesích a&#160;zábavách
přitáčeli k&#160;slečně Klotyldě nápadníci, z&#160;nichž nejeden mohl býti
zcela slušným ženichem. Ale modrá krev paní Myslíkovské nedala jí dobře dělat.
Ťukali mladí muži, ťukali, nesměle jak opatrné ryby, ale paní domácí chovala se
tak mrazivě a&#160;slečna Klotylda byla tak pevně přesvědčena o&#160;někom
lepším budoucím, že se skromní nápadníci zase ztráceli&#160;– a&#160;léta
ubíhala.</p>

<p class="e-bookprozatext">„Podívej: se,“ říkával pan Myslíkovský, „vezmi si
příklad z&#160;paní Knedlhansové. To je matka! Odbyla první, odbyla druhou, a&#160;odbude
taky poslední. A&#160;začala s&#160;nejstarší, pěkně po pořádku. A&#160;dům žádný&#160;–
jenom penze, co tak právě stačí na živobytí. Až se člověk diví, jak to všechno
vytříská.“</p>

<p class="e-bookprozatext">„Ale víš jak!“ odpovídala paní domácí úsečně. </p>

<p class="e-bookprozatext">„No jak?“ hodil hlavou manžel.</p>

<p class="e-bookprozatext">„Mohla bych taky brát pány na byt,“ hovořila panička
jedovatě, „chceš-li jako paní Knedlhans. Pokoj bysme měli&#160;– a&#160;dcery
by jim taky dovedly odestýlat, snídaní nosit. Chceš-li!“ zasyčela.</p>

<p class="e-bookprozatext">„A&#160;nic jiného jí nemáš vyčítat?“</p>

<p class="e-bookprozatext">„O&#160;<span class="e-bookdejapoznamkykurzivatucnechar">jiném</span> nechci mluvit jako matka
ze slušné rodiny.“</p>

<p class="e-bookprozatext">„To <span class="e-bookdejapoznamkykurzivatucnechar">jiné</span>
jsou tvoje domněnky, Katy.“</p>

<p class="e-bookprozatext">„Ví o&#160;tom celý dům!“</p>

<p class="e-bookprozatext">„O&#160;čempak?“ dotíral pan domácí. „Já jen vím, že
každý dům je plný jedovatých tlam. Kdo ví, co si nepovídají o&#160;tobě.
Protože však jsi paní domácí, mají se na pozoru.&#160;– Ale měla bys vědět, že
je paní Knedlhansová zatraceně diplomatická máma, která nedělá s&#160;dcerami
žádné drahoty a&#160;jednu po druhé dobře vyvdává. V&#160;<b class="calibre17"><i class="calibre4">tom</i></b> bys
z&#160;ní mohla mít příklad. Oba zeťové jsou pořádní lidé a&#160;dcerám prý se
dobře vede. Jsou vypaseny jak martinské husy&#160;– a&#160;chuďas Klotylda je
pomalu jak transparent.“</p>

<p class="e-bookprozatext">„Můj bože,“ říkala paní Myslíkovská, do hloubi duše
uražená, „kdyby tě tak slyšel nebožtík papá, nebožka mamá! V&#160;hrobě by se
obrátili.“</p>

<p class="e-bookprozatext">„Jak na mě začneš svolávat nebožtíky rodiče, musíme
přestat, Katy. Všechna úcta jím a&#160;čest, a&#160;s&#160;tebou nechci mít
vojnu. Ale vyvádí to paní Knedlhansová po svém&#160;– a&#160;dcery jsou
zaopatřeny.“</p>

<p class="e-bookprozatext">Potom již se paní Myslíkovské vyřinuly slzy a&#160;zvolala
žalostně:</p>

<p class="e-bookprozatext">„Also sag mir doch<a href="../Text/vdavky_nanynky_kulichovy_I_042.html#_ftn56" title="" class="pcalibre1 pcalibre" id="_ftnref56"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[56]</span></span></span></span></a>, manni, mám se
s&#160;holkami vyložit na trhu?&#160;– Pamatuj, manni, byl tu Švalbenšvanc&#160;–&#160;–“</p>

<p class="e-bookprozatext">„Ano, Švalbenšvanc,“ řekl trpce pan Myslíkovský. „Kavalír
po krk prodlužený&#160;– na toho by byl praskl celý tenhle barák, pak by byl
Klotyldě utekl, a&#160;my dva byli bychom na stará kolena přišli k&#160;Bartoloměji.
Tak je to, Katynko.“</p>

<p class="e-bookprozatext">Když pan Myslíkovský řekl k&#160;choti „Katynko“, tu
se paní domácí rozplakala na celé kolo, stiskla mu ramena, přitulila se k&#160;němu
a&#160;na prsou mu doplakávala. Oslovení „Katynko“ bylo jí jako zavanutí
jarního vánku, vyvolávalo v&#160;ní vzpomínky na mládí, kdy jí znívalo tak mile
z&#160;jeho úst, na doby prvního mateřství, kdy mladá Tyldinka broukala v&#160;peřince
a&#160;poprvé se zasmála a&#160;kdy mladá tehda paní Myslíkovská snívala o&#160;blažené
budoucnosti své prvorozené. Kde to všechno je, kam to větry odvály! Katynko,
Katynko, ševelilo jí v&#160;duši jako pozdrav uprchlého mládí, neboť taky ona
byla <b class="calibre17"><i class="calibre4">žena</i></b> a&#160;mívala srdce na pravém místě. A&#160;nebýti té
nešťastné pýchy na vybledající tatínkův šlechtický erb, který visel v&#160;saloně
nad pohovkou, snad by se byl všechen život jinak utvářil. Jeho sladkosti však
pominuly a&#160;na dně zbývala hořká sedlina, která časem vyvírala a&#160;rodinný
život otravovala.</p>

<p class="e-bookprozatext"><span class="e-bookdejapoznamkykurzivatucnechar">Proto</span>
paní Myslíkovská nevražila na paní Knedlhansovou. Ale byly zas chvíle, kdy
sestupovala do hlubších končin své duše a&#160;tu pociťovala, že paní
Knedlhansové&#160;– závidí.</p>

<p class="e-bookprozatext">Zvěst o&#160;tom, že paní Knedlhansová vystrojí svatbu
Nanynce&#160;– neboť tak tomu bylo v&#160;prvé chvíli porozuměno&#160;–,
dožírala poněkud paní domácí. Vlastně&#160;– vlastně&#160;– zaklovalo v&#160;ní,
bylo by to náleželo jí, paní domácí. Tak soudila nyní, když ji paní
Knedlhansová předešla. Jinak by se byla jen pouhé zmínce o&#160;tom vzepřela a&#160;ohradila
vší svou pýchou.</p>

<p class="e-bookprozatext">O&#160;den později přišla slečna Amálka s&#160;jinou
novinou.</p>

<p class="e-bookprozatext">„Víš-li pak, marni, že slečna Albín půjde Nanynce za
družičku!“</p>

<p class="e-bookprozatext">To již paní Myslíkovskou bodlo. Nebyl by se směl nikdo
odvážiti, aby požádal její dceru za družičku dceři domovníkově. Ale hotová
událost ji dráždila. Připadala si jako odstavená. Co všechno ještě od
Knedlhansů a&#160;Kulichů uslyší?</p>

<p class="e-bookprozatext">„Ach, mami,“ tleskala Amálka do rukou, „já bych taky
chtěla&#160;–&#160;–“</p>

<p class="e-bookprozatext">Zarazila se.</p>

<p class="e-bookprozatext">„Copak?“</p>

<p class="e-bookprozatext">„Jít na tu svatbu.“</p>

<p class="e-bookprozatext">Amálka neřekla upřímně celou pravdu. Chtěla říci „za
družičku“, ale bála se matky.</p>

<p class="e-bookprozatext">„Znají-li u&#160;Kulichů móresy, přijdou s&#160;pozváním.“</p>

<p class="e-bookprozatext">Amálka nevěřila sluchu. Jakže, mami pokládá pozvání za
pravděpodobné? Ale pak tedy taky&#160;–&#160;–</p>

<p class="e-bookprozatext">Amálka neměla stání. Celé odpůldne vymýšlela, jak by
se dostala z&#160;domu, a&#160;posléze našla nějakou záminku. Po obědě se
nastrojila a&#160;chvátala k&#160;švadleně nebo kam. Pravým cílem však jí bylo
setkání s&#160;Nanynkou. Vyčkala ji na rohu ulice, popadla ji oběma rukama, zlíbala
ji a&#160;volala:</p>

<p class="e-bookprozatext">„Nanynko, Nanynko, šťastná nevěsto! Ze srdce vám
blahopřeji! Bože, hned bych šla za vámi! Povězte mi také o&#160;nějakém
ženichu!&#160;– A&#160;Nanynko, prý vám půjde Albín za družičku?&#160;– A&#160;budete
mít jen jednu?&#160;– Ale ne, družičky, musí být aspoň dvě.&#160;– Nandrle
drahá, vemte si mě za druhou&#160;– vemte&#160;– vemte!“</p>

<p class="e-bookprozatext">A&#160;žmolila oběma rukama jako dítě.</p>

<p class="e-bookprozatext">„Slečno Amálko!“ zvolala Nanynka překvapena.</p>

<p class="e-bookprozatext">„Neříkejte mi <span class="e-bookdejapoznamkykurzivatucnechar">slečno</span>, říkejte mi <span class="e-bookdejapoznamkykurzivatucnechar">Amálo</span>, vždyť jsme si rovny&#160;–
a&#160;přijďte k&#160;nám, k&#160;mami, pozvete nás a&#160;požádejte si mě za
družičku! Šla bych vám tak ráda na svatbu! A&#160;pan Novák ať mi vybere hezkého
mládence!&#160;– Bude-li to takový junák seladon, jako je on sám, vezmu si ho
pak taky. Já se nechci doma utrápit.&#160;– A&#160;šaty za družičku mám tuze
pěkné, bílé krepové. Jen se na nich přepíchne turnýra<a href="../Text/vdavky_nanynky_kulichovy_I_042.html#_ftn57" title="" class="pcalibre1 pcalibre" id="_ftnref57"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[57]</span></span></span></span></a>&#160;–
uvidíte, jak mi štěknou!<a href="../Text/vdavky_nanynky_kulichovy_I_042.html#_ftn58" title="" class="pcalibre1 pcalibre" id="_ftnref58"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[58]</span></span></span></span></a>“</p>

<p class="e-bookprozatext">Amálka ledacos tak pochytila na ulici a&#160;mluvila
někdy jako uličník, ale jinak byla žába roztomilá a&#160;jen k&#160;nakousnutí
jak zralá broskev.</p>

<p class="e-bookprozatext">Tak se stalo skutečně, že Amálka byla pozvána a&#160;prohlášena
za druhou družičku. Dům pana Myslíkovského otvíral oči dokořán.</p>

<p class="e-bookprozatext">A&#160;paní Katy Myslíkovská chodila po všech
pokojích, odmykala kredence, prádelníky a&#160;skříně, přebírala se ve
všelikých krabicích s&#160;dárky z&#160;minulosti, hledajíc přiměřený svatební
dar pro Nanynku. Posléze odhodlala se, že jí věnuje pouzdro z&#160;modrého safiánu<a href="../Text/vdavky_nanynky_kulichovy_I_042.html#_ftn59" title="" class="pcalibre1 pcalibre" id="_ftnref59"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[59]</span></span></span></span></a>
s&#160;šesti lžičkami do kávy a&#160;sběračkou na smetanu. Byl to příbor, jejž
léta pro podobnou příhodu schovávala a&#160;na němž nedala vyrýti vlastní
monogram s&#160;pětiperličkovou korunkou. Všechno se časem hodí.</p>

</div>
</body>
</html>