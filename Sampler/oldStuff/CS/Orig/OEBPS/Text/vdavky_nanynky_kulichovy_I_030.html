<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">23. V&#160;domě.&#160;–
U&#160;domácích</h2>

<p class="e-booktirazacitacetext">Nebyla to jen paní Angelina
Knedlhansová, která projevovala tak horlivě účastenství na všem, co se v&#160;poslední
čas u&#160;Kulichů vyvíjelo. Nastávající vdavky domovníkovy dcery byly velikou
událostí pro celý ten malý svět, který se tajil pod příslušným číslem popisným,
jehož majetníkem byl pan Stanislav Myslíkovský. Kterak by komukoli v&#160;rozlehlém
tom domě bylo mohlo uniknouti, že za Nanynkou někdo chodí! Věděli to všichni
nájemníci, podnájemníci, dívky služebné i&#160;posluhovačky.</p>

<p class="e-bookprozatext">Přednostové domácností dávno si všímali sličné dcerky „hausmistrovic“,
mnohý zálibně se za ní ohlédl, a&#160;teď všichni si pomyslili: „Arci, arci,
děvče dozrává, kterak by nemělo milovníka!“ A&#160;když uslyšeli, že jde do
tuha, nejeden politoval, že již nebude Nanynku potkávati.</p>

<p class="e-bookprozatext">Paničky podle úřední nebo společenské hodnosti své
tvářily se více méně lhostejně. Jako by si naprosto nevšímaly, co se u&#160;Kulichů
děje, zvláště paničky, které samy měly dcery na vdaní.</p>

<p class="e-bookprozatext">Viděly, že ke Kulichovům dochází nějaký mladík, a&#160;když
se naň bystřeji podívaly&#160;– ale jako by ho ani neviděly&#160;– usoudila
nejedna, že je to mladík velmi slušný a&#160;že směle mohl zaklepati na dveře v&#160;patře,
a&#160;byly by se mu ochotně otevřely. Tam je taky dcerka&#160;– a&#160;měšťanská,
úřednická, živnostníkova! Proč zabloudil právě do přízemku, na dvoreček, k&#160;domovníkům!</p>

<p class="e-bookprozatext">Dcerky z&#160;domu naproti tomu sledovaly s&#160;neutajitelným
účastenstvím známost Nanynčinu a&#160;nikterak si v&#160;duchu nezapíraly, že
by „s ním“ taky hned mluvily, kdyby se k&#160;nim byl obrátil. Ano, stalo se
nejednou, když dvě takové slečinky se střetly na vycházce z&#160;domu a&#160;chvíli
společně kráčely, a&#160;vědouce, že družka na družku se může spolehnouti,
svěřily si navzájem: „Viděla jste nápadníka Nany Kulichovic? Zajímavý človíček,
co? Toho by leckterá nezahodila.“ Což znamenalo: Toho bych ani já nezahodila.&#160;–
A&#160;nebylo snad ani jediné, která by byla odpověděla, že by ho zahodila.
Dobře poznávaly všechny, jako jejich pečlivé matky, že to není žádný obyčejný
tanečník z&#160;kterési dupárny. Ostatně věděly všechny bezpečně, že Nanynka do
žádných dupáren nechodí.</p>

<p class="e-bookprozatext">Pak mladí lidé z&#160;domu, a&#160;to byli hlavně
podnájemníci, kteří se rok co rok střídali. Několik posluchačů práv nebo
lékařství, nějaký obchodní pomocník, kontoárista<a href="../Text/vdavky_nanynky_kulichovy_I_042.html#_ftn49" title="" class="pcalibre1 pcalibre" id="_ftnref49"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[49]</span></span></span></span></a>,
a&#160;jednoho času taky vlasatý akademický malíř s&#160;širákem, že by v&#160;něm
paní Máry byla mohla vyložiti své brambory na Zeleném trhu. Všichni bez výjimky
snažívali se zapřísti s&#160;Nanynkou, která pro ně byla jako stvořena, jak
soudili. „Ale, žába zpropadená,“ stýskávali si, „nosí svůj pyšný nosejček nad
štěpánskou věž! To jsou ranty<a href="../Text/vdavky_nanynky_kulichovy_I_042.html#_ftn50" title="" class="pcalibre1 pcalibre" id="_ftnref50"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[50]</span></span></span></span></a>&#160;–
hausmistrovic princezna!“</p>

<p class="e-bookprozatext">A&#160;když se objevil Novák, všichni mládenci z&#160;domu
na něj žárlili. „Copak na něm tak dalece je!“ říkávali povržlivě. Ale bylo v&#160;něm
asi přece něco, když si ho Nanynka oblíbila, a&#160;to ty mládence pokořovalo.
Všichni byli odstaveni pro takového kantůrka, čert ví odkud!</p>

<p class="e-bookprozatext">S&#160;porozuměním největším, s&#160;účastenstvím
nejupřímnějším potkávala se známost Nanynčina u&#160;služek v&#160;domě. Má-li
kdo smysl a&#160;cit pro lásku, je to služka. Bylo by lze říci, že služka jest
odbornicí ve věcech milostných. Nikomu tak není třeba lásky jako jí. Dívce služebné
za všechnu těžkou práci i&#160;za mnohé ústrky jest omastkem na hořkou skývu
vyslouženého chleba láska&#160;– láska z&#160;její strany vždy upřímná. Byvši
desetkráte zklamána, podvedena, vykořistěna, dovede poznovu a&#160;na smrt
milovati. Mnohdy miluje třeba i&#160;dva, tři najednou, a&#160;nesnadno by
pověděla, koho má nejradši. Mnohdy vylévá lásku svou pouhými dopisy a&#160;spokojuje
se zas jen láskou písemně vyjadřovanou.</p>

<p class="e-bookprozatext">Snad žádná ze všech, co jich v&#160;domě bylo, Nanynce
nezáviděla, každá jí přála. Věděly o&#160;ní, že pilně pracuje; co na sobě
nosila, vše bylo z&#160;její ruky, to v&#160;nich budilo úctu k&#160;jejímu
umění. Byla jim sice nejbližší ze všech dívek v&#160;domě, ale cítily neklamně,
že jest přece nad ně. Přesto se nevynášela. Taky však si nikdy nezadala, klepů
za vraty a&#160;na schodech se nikdy neúčastnila. Byla vtělená ochota a&#160;vlídnost,
uměla poděkovati za pozdrav a&#160;nejraději sama dříve pozdravila. Mnohé dívce
v&#160;tísni poradila. A&#160;nade vše ji povznášelo, že uměla služkám v&#160;domě
sepsati i&#160;nejeden dopis, jakého žádná nesvedla, a&#160;přitom uměla
mlčeti.</p>

<p class="e-bookprozatext">Jen jediná holka v&#160;domě si spálila hubu, holka nováček,
zastavujíc jinou, zkušenější. „Viděla jsi? Nanka Kulichovic má galána.“</p>

<p class="e-bookprozatext">„Jak to mluvíš!“ utrhla se na ni oslovená. „<span class="e-bookdejapoznamkykurzivatucnechar">Nanka</span> Kulichovic! Cožpak s&#160;tebou
pásala krávy? <span class="e-bookdejapoznamkykurzivatucnechar">Nanynka</span> Kulichovic,
pamatuj si, nemehlo! A&#160;pro tebe jako pro nás všechny <span class="e-bookdejapoznamkykurzivatucnechar">slečna </span>Nanynka.“</p>

<p class="e-bookprozatext">A&#160;ještě dodala:</p>

<p class="e-bookprozatext">„Proč by neměla? Myslíš ty, že galáni rostou jen pro
nás?“</p>

<p class="e-bookprozatext">„Ale jakého!“ řekla s&#160;důrazem prvá. „V&#160;rukavičkách!“</p>

<p class="e-bookprozatext">„No takového, jakého zasluhuje. Věčně doma nebude&#160;–
a&#160;ty jí ho neuřkni. Až se v&#160;Praze opejříš, budeš taky mít galána. Ale
nesmíš lítat naboso jako doma po chlívě, nesmíš mít nos jako komín a&#160;nesmí
ti pod sukní čouhat kanafasová spodnička. Takových capouchů nemají hoši rádi.“</p>

<p class="e-bookprozatext">Prostořeká kuchta zapsala si poučení za ucho a&#160;hleděla
pak na Nanynku s&#160;náležitým respektem.</p>

<p class="e-bookprozatext">Posluhovačky chodily do domu tenkráte jen dvě. K&#160;nějakému
bezdětnému páru manželskému a&#160;k&#160;manželům, kteří měli dceru vdanou a&#160;byli
zas jako bez dětí. Nebylo žádnou vzácností, když některá z&#160;nich zaspala
ráno a&#160;nepřišla poklidit, ustlat, popel vynést, nebo když „jako na smrt“
zapomněla přijít večer, aby přinesla džbán studničné vody, máz nebo holbu piva,
chléb a&#160;syrečky k&#160;večeři. Vždy se pak vymlouvaly, že jim bylo ráno
(nebo včera večer) tak zle, že myslely, „že je to jejich poslední hodinka“.
Avšak v&#160;poledne nezapomněla nebo na smrt nezastonala nikdy žádná, ježto v&#160;poledne
kynulo u&#160;pánů vždy nějaké sousto od oběda. Služky z&#160;domu brzy babkám
přišly na ty finty a&#160;v&#160;humoru svém je nazývaly „polednicemi“.</p>

<p class="e-bookprozatext">Toliko dvě byly ty paničky posluhovačky, bytosti
scvrklé, vždy popelavé a&#160;politováníhodné, o&#160;nichž nikdo nevěděl, kde
bydlí, když po nich byla sháňka, ale stačily dokonale na všechny mrzutosti v&#160;domě,
jako špetka zaschlého kvásku v&#160;díži na nové zadělání. Přitom na sebe
navzájem nevražily, na lžíci vody by se byly utopily. Byly však případy, že se
přece kdesi v&#160;koutě nebo na schodech sčuchly, to když běželo o&#160;nějakou
velikou věc, na jejíž důkladné zpracování jedna ani druhá sama si netroufala.
Takovou událostí byla známost Nanynčina, a&#160;tak jednoho dne zahuhňala paní
Skořápková k&#160;paní Maňáskové: „Všimli si, Maňásková, dole u&#160;hausmistrů?“</p>

<p class="e-bookprozatext">„Kdopak by si nevšim‘&#160;– leda by neměl oči!“</p>

<p class="e-bookprozatext">„A&#160;kde to ta žába splašila?“</p>

<p class="e-bookprozatext">„Kde, můj Bože! Trandá večer po ulicích, trandá, brzy-li
pak se někdo neohlédne! Ale přečká, dočká se.“</p>

<p class="e-bookprozatext">„Když už si někdo hledá do páru, pověděla já bych mu o&#160;jiných.“</p>

<p class="e-bookprozatext">„A&#160;já! Jen se zeptat!“</p>

<p class="e-bookprozatext">„Pováží-li člověk, že tuhle jen u&#160;domácích sou
dvě&#160;–&#160;–“</p>

<p class="e-bookprozatext">„Jo jo, a&#160;pořád nic. Ovšem, tam čekají na
nějakého prince nebo někoho od místodržitelství.“ </p>

<p class="e-bookprozatext">Někde řinkly dveře, babky se rozletěly po svém.</p>

<p class="e-bookhvezdickystred">* * *</p>

<p class="e-bookprozatext">Ale potom tedy přišel den ohlášek&#160;– a&#160;teď
vypadalo vše jinak. Nebyla to žádná masopustní známost na několik neděl, žádná
kratochvíle&#160;– Nanynka se vdává!</p>

<p class="e-bookprozatext">A&#160;první popud, jak sluší rodinnou událost u&#160;Kulichu
vážiti&#160;– ač bylo-li ho vůbec třeba&#160;–, vyšel od instance v&#160;domě
nejvyšší, od samého domácího pána.</p>

<p class="e-bookprozatext">Té neděle pan Myslíkovský, sytě poobědvav a&#160;vypiv
černou kávu, nespěchal rovnou cestou do salonu na divan, nýbrž zažehnuv
doutník, řekl k&#160;choti a&#160;dvěma svým dcerám:</p>

<p class="e-bookprozatext">„Víte-li pak, co nového?&#160;– Hausmistrovic Nany má
před svatbou.“</p>

<p class="e-bookprozatext">Paní domácí podívala se na chotě a&#160;pronesla
nevěřivě:</p>

<p class="e-bookprozatext">„Geh weg!“<a href="../Text/vdavky_nanynky_kulichovy_I_042.html#_ftn51" title="" class="pcalibre1 pcalibre" id="_ftnref51"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[51]</span></span></span></span></a></p>

<p class="e-bookprozatext">Paní Myslíkovská pocházela nejen z&#160;úřednické
rodiny, ale byla původně i&#160;národnosti úřednické, následkem čehož jejím
diplomatickým jazykem byla druhá zemská řeč. Zvláště však se k&#160;ní uchylovala,
když slovo její mělo vyzníti vážně, vážněji nebo nejvážněji. Krom toho byla
rozená fon Krautwurst a&#160;šlechtictví její rodiny bylo jen o&#160;patnáct
let mladší než ona sama. Pamatovala velmi dobře, když si nebožtík papínek
přinesl domů dekret a&#160;když potom na všechno prádlo&#160;– ještě z&#160;někdejší
matčiny výbavy&#160;– po vyloučení chatrnějších kusů byla nad švabachová
začáteční písmena vyšívána korunka o&#160;pěti perlách. Celý týden měli tehda vyšívačku
v&#160;domě, dostávala oběd a&#160;večeři a&#160;dvacetník denně. Taky všecko
rodinné stříbro putovalo k&#160;stříbrníkovi, aby je znova vyleštil, načež je
dostal rytec, aby nad monogramy vykouzlil korunku.</p>

<p class="e-bookprozatext">„Už ano, Katy,“ dotvrzoval pan domácí. „Dnes měla
vyhlášky. Kdo chtěl, mohl slyšet.“</p>

<p class="e-bookprozatext">„Kdepak?“ otázala se panička.</p>

<p class="e-bookprozatext">„Kdepak jinde než u&#160;svatého Apolináře.&#160;– Je
vidět, že jste žádná nebyla v&#160;kostele.“</p>

<p class="e-bookprozatext">Starší dcera, slečna Klotylda, útlá dívka pobledlé,
unylé tváře, očí jak zamžených, unavených a&#160;bloudivých, zdvihla o&#160;poznání
hlavu a&#160;pronesla, jako by hovořila jemným nosíkem:</p>

<p class="e-bookprozatext">„Já byla, ale u&#160;Štěpána.“</p>

<p class="e-bookprozatext">A&#160;po malém odmlčení dodala:</p>

<p class="e-bookprozatext">„Tam nahoře je to jak na vsi. Tam ani bych nechtěla
mít oddavky.“</p>

<p class="e-bookprozatext">„Klotild!“ řekla přísně paní Myslíkovská.</p>

<p class="e-bookprozatext">„No nechtěla!“ odsekla slečna Klotylda. A&#160;upřela
zraky v&#160;neurčito, dávajíc tak najevo, že ji vdavky Nanynčiny nikterak nezajímají.</p>

<p class="e-bookprozatext">„Hrozníčky kyselé!“ vyškvikla mladší dcera, slečna
Amála, kvítko asi sedmnáctileté. „Jen kdyby on pan Švalbenšvanc&#160;–&#160;–“</p>

<p class="e-bookprozatext">Zachechtala se skotácky do hrsti.</p>

<p class="e-bookprozatext">„Hade!“ vybuchla slečna Klotylda hněvivě. A&#160;současně
matka pokárala nezdárnou žabku: </p>

<p class="e-bookprozatext">„Schweig, du rotznase!“<a href="../Text/vdavky_nanynky_kulichovy_I_042.html#_ftn52" title="" class="pcalibre1 pcalibre" id="_ftnref52"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[52]</span></span></span></span></a></p>

<p class="e-bookprozatext">Načež se obrátila k&#160;choti:</p>

<p class="e-bookprozatext">„Pro boha tě prosím, kdopak&#160;–&#160;–?“</p>

<p class="e-bookprozatext">„Kdo? Ani byste neřekly. Nějaký Novák&#160;–“</p>

<p class="e-bookprozatext">„Krejčovský&#160;– švec?“ nedočkavě řekla paní domácí.</p>

<p class="e-bookprozatext">„Ne, Katy. Učitel!“ řekl manžel důrazně. Milostpaní se
odmlčela. Založila ruce, překvapením se zarděla.</p>

<p class="e-bookprozatext">„Ježíš!“ vykřikla Amála. „Učitel! Pánečku!“ </p>

<p class="e-bookprozatext">Slečna Klotylda otevřela rty, jež byla po narážce
Amálčině zlostně zaťala, a&#160;vypustila z&#160;nich povržlivě:</p>

<p class="e-bookprozatext">„No, učitele bych si nevzala.“</p>

<p class="e-bookprozatext">Teď pan Myslíkovský upřel na Klotyldu pohled káravý,
kterým jako by se jí tázal:</p>

<p class="e-bookprozatext">„Říkal ti už některý?“</p>

<p class="e-bookprozatext">Ale nepromluvil slova.</p>

<p class="e-bookprozatext">Zato Amála vyhrkla jak nezvedené dítě:</p>

<p class="e-bookprozatext">„A&#160;já bysem si ho vzala hned!“</p>

<p class="e-bookprozatext">„Já bysem, já bysem!“ posmívala se Klotylda.</p>

<p class="e-bookprozatext">„Ptal se tě někdo?“ řekl pan domácí Amálce. </p>

<p class="e-bookprozatext">Amálka natahovala oběma rukama sukni přes oblá kolínka
a&#160;lýtka, zdvihla náhle ruce, plácla se oběma dlaněmi nad kolena a&#160;opakovala
s&#160;prostořekou upřímností:</p>

<p class="e-bookprozatext">„Já bysem si učitele vzala hned&#160;– a&#160;třeba
dva! Pánečku, paní učitelovou. Dyť mě doma jen tejráte.“</p>

<p class="e-bookprozatext">Možná, že pravý opak se shodoval s&#160;pravdou, že
rozpustilá Amálka týrala celou rodinu. Snad se týrali všichni navzájem. Ostatně
Amálka nebyla zlá holka. Nepodobala se v&#160;ničem ztopořené a&#160;jenom na
své monogramy s&#160;korunkou pyšné matce, a&#160;nepodobala se taky sestře
Klotyldě, snad o&#160;celých deset let starší a&#160;den ode dne omrzelejší.
Amála byla nevychovaný ženský spratek s&#160;tupým, vysměvavým nosíkem, živýma,
šelmovskýma očima, nevázané huby. Drobné kostry, v&#160;těle plná, čemu se říká
„molet“, veselá a&#160;při vší prostořekosti dobrosrdečná. Matka měla radši
Klotyldu, poněvadž byla útlejší, hrdá a&#160;hodně domýšlivá, slovem
urozenější. Matka ji pokládala za zdárný omladek <span class="e-bookdejapoznamkykurzivatucnechar">své</span> rodiny, rodiny von
Krautwurstů, ježto bledou, průsvitnou pletí Klotyldinou promodrávaly žilky její
mateřské krve šlechtické, kdežto bujné tělo Amálčino téměř překypovalo zdravou
krví červenou, a&#160;to tedy byla jistě krev otce Myslíkovského, původem
pouhého plebejčíka. Nejednou&#160;– když Amála nějakou „neslušnost“ vyvedla&#160;–
posteskla si paní domácí zcela hlasitě: „Jak se k&#160;nám tahle uličnice do
rodiny dostala!“ A&#160;přece nemohla míti za nehet pochybnosti o&#160;jejím
zákonném původu. Byla si vždy vědomá svých povinností a&#160;nebyla ve
mdlobách, když Amálka přicházela na svět, aby se byla mohla domnívati, že jí
dítě podvrhli.</p>

<p class="e-bookprozatext">Naproti tomu pan Myslíkovský nadržoval spíš Amále, měl
ji radši, ačkoli se někdy chovala, že by byla zasloužila zášijek nebo herdu. A&#160;jindy
zas byla k&#160;líbání. U&#160;Klotyldy bylo mu nepříjemné její fňukání,
otravoval ho její častý pláč, k&#160;němuž nebylo zjevné příčiny, urážela ho
její občasná vzdorovitost, pohrdavost. Cítil často, jak táhne s&#160;matkou
proti němu za jeden provaz, a&#160;říkal o&#160;obou v&#160;duchu posměšně: „Ty
dvě šlechtičny!“ Naopak zas při všelikých výstřednostech Amálčiných odvracel
tvář, aby nemusil stále kárati, a&#160;myslíval si: „Je to potvora dítě!“</p>

<p class="e-bookprozatext">Amálka po svém výroku se zamyslila, zahloubala o&#160;tom,
co o&#160;Nanynce slyšela, a&#160;pojednou vyhrkla:</p>

<p class="e-bookprozatext">„Až půjdu z&#160;domu, zastavím se u&#160;hausmistrů a&#160;pogratuluju
Nanynce.“</p>

<p class="e-bookprozatext">Paní domácí se rozkohoutila:</p>

<p class="e-bookprozatext">„Ne aby ses tam opovážila vlízt, ty sroule<a href="../Text/vdavky_nanynky_kulichovy_I_042.html#_ftn53" title="" class="pcalibre1 pcalibre" id="_ftnref53"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[53]</span></span></span></span></a>!
Může-li se něco takového udělat, je tady k&#160;tomu fatrle<a href="../Text/vdavky_nanynky_kulichovy_I_042.html#_ftn54" title="" class="pcalibre1 pcalibre" id="_ftnref54"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[54]</span></span></span></span></a>.
Vlastně však nevím, co je nám do toho.“</p>

<p class="e-bookprozatext">Aby zažehnal další nemilou debatu, řekl otec k&#160;Amálce:</p>

<p class="e-bookprozatext">„Nepleť se do ničeho, dítě&#160;– jsou pak všelijaké
konsekvence.“</p>

<p class="e-bookprozatext">Načež se obrátil k&#160;choti:</p>

<p class="e-bookprozatext">„Nevěděl bych, proč by nám nebylo. Nany je docela <span class="e-bookdejapoznamkykurzivatucnechar">pořádná holka </span>(řekl s&#160;důrazem),
staří jsou věrní služebníci. Nemůžeme k&#160;tomu zůstat slepí&#160;– a&#160;pak
to nic nestojí.“</p>

<p class="e-bookprozatext">„Wie du willst!“<a href="../Text/vdavky_nanynky_kulichovy_I_042.html#_ftn55" title="" class="pcalibre1 pcalibre" id="_ftnref55"><span class="e-bookzalozkyhorniindex9bchar"><span class="calibre15"><span class="e-bookzalozkyhorniindex9bchar"><span class="calibre16">[55]</span></span></span></span></a> řekla paní
mrazivě. Nebylo pochyby, že je v&#160;těch slovech spíš odpor než souhlas.</p>

<p class="e-bookprozatext">Potom tedy šel pan domácí do svého pokoje, napsal
gratulaci a&#160;poslal ke Kulichovům.</p>

<p class="e-bookprozatext">Tonička domácích pak vykonala po nejlepším vědomí
svém, seč byla, a&#160;tak do večera zvěděl celý dům, že pan domácí Nanynce blahopřál.</p>

<p class="e-bookprozatext">Když o&#160;tom zvěděla paní Knedlhansová, byla teprve
spokojena se vším, co sama učinila, a&#160;řekla k&#160;dceři Albínce:</p>

<p class="e-bookprozatext">„Ale to taky pan domácí udělal, jen co se slušelo a&#160;patřilo.
Toho si Nanynka zasloužila!“ A&#160;měla neskonalou radost, že zdvořilost pana
domácího svojí dopolední nabídkou předešla.</p>

</div>
</body>
</html>