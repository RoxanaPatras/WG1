<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Vdavky Nanynky Kulichovy I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="e-booknadpis">26. Slečna
Agáta.&#160;– Na Hradčanech</h2>

<p class="e-booktirazacitacetext">Zatím Nanynka chodila dále do
šití ke slečně Agátě Pazderkové v&#160;Lazarské ulici, ale pro svoji zaměstnavatelku
šila jen dopoledne. Odpůldne pracovala na své výbavě. Nabídla jí tak sama
slečna Agáta. Byla to dobrá, upřímná osoba, dcera po drobném úředníku, která
téměř od samého mládí se protloukala životem, &#160;z počátku s&#160;ovdovělou
matkou, později docela sama. Hořké bídy sice nikdy nezakusila, ale ani mnoho
radostí. Nouzí ubránila se pilnou prací a&#160;radosti mládí utopily se jí v&#160;nepřetržité
starosti o&#160;výdělek. Matka její měla malé výslužné, vlastně jakousi podporu
z&#160;milosti, slečna Agátka chodila šíti do domů. Uměla se chovati tak, že ji
v&#160;žádné rodině nepokládali za pouhou šičku, hovořila kromě mateřštiny
nejen německy, jak se tehdejší dobou skoro samo rozumělo, ale i&#160;francouzsky,
měla výborný vkus a&#160;pochopila hned každou novou módu. Proto nebyla ani den
bez práce, a&#160;zvali ji i&#160;do rodin panských na dílo. Později, když
matka její chřadla a&#160;potřebovala více péče, vzdala se Agátka šití po
domech a&#160;zařídila se pro sebe. Pán, který byl podnájemníkem v&#160;pokoji
se zvláštním vchodem, dostal výpověď, Agátka si zařídila samostatnou dílnu.
Přijala na výpomoc mladé děvče, později druhé, a&#160;její krejčovina pro dámy
vzkvétala. Když pak se uchřadlá maminka rozžehnala se světem, najala Agáta krámek
v&#160;Lazarské ulici a&#160;prodávala i&#160;hotovou drobnou konfekci ženskou.
Léta jí ubíhala, ale milá slečna Agáta ani nepozorovala, jak stárne, a&#160;nenesla
své staropanenství nikterak těžce jako mnohé jiné svobodné ženštiny, které
stále jenom nyjí a&#160;na osud žehrají. Jsouc obklopena mladými pomocnicemi
zapomínala na vlastní život, smála se s&#160;děvčaty, zpívala s&#160;nimi,
vyprávěla jim o&#160;minulých dobách, o&#160;svém mládí.</p>

<p class="e-bookprozatext">Arcižeť i&#160;slečna Agáta měla své mladé romány.
Nejprve to byla láska studentská, která vyzněla elegií, jako skoro všechny
lásky podobné. Zmizel jinoch kdesi ve světě, nemoha se ještě dlouho ženiti, a&#160;na
Agátku přišla léta dvacátá. Podruhé se milému, probudilému děvčeti dvořil
důstojník, jenž zamýšlel svoji hodnost složiti a&#160;vyhledati si zaměstnání v&#160;životě
občanském. Zatím nabízel Agátě, aby s&#160;ním sdílela domácnost. Agáta zamítla.
Sice s&#160;bolestí v&#160;srdci, s&#160;hořkou lítostí nad ztrátou ženicha,
ale její vychování, její rodinné vzpomínky a&#160;názory nedopouštěly nic
takového. Byla to druhá elegie života jejího, zanechala v&#160;ní hlubokou
ránu, ale slečna Agáta byla později hrda na své rozhodnutí. Po letech setkala se
náhodou s&#160;vysokým vojenským hodnostou, na jehož zlatém límci třpytily se
tři hvězdy&#160;– jeho vlasy a&#160;vousy již dávno prokvétaly. Stiskl jí ruku,
zadíval se jí v&#160;oči a&#160;řekl k&#160;ní měkce:</p>

<p class="e-bookprozatext">„To je <span class="e-bookdejapoznamkykurzivatucnechar">vaše</span>
zásluha, slečno Agáto. Když jste zamítla můj návrh, zůstal jsem na vojně a&#160;vysloužil
jsem si toto&#160;– a&#160;snad vysloužím ještě více. Ale nikdy jsem&#160;–
nezapomněl…“</p>

<p class="e-bookprozatext">Nebylo třeba, aby mluvila ústa Agátina, neboť v&#160;jejích
zracích mohl čísti, že ani ona nezapomněla.&#160;– Poplakala si, když se
vrátila do svého staropanenského příbytku, ale při všem tom zvlnění starých,
domněle ztichlých vzpomínek jedno pomyšlení ji naplňovalo blažeností: taky její
Oldřich zůstal sám, svoboden&#160;– a&#160;tedy ona jediná setrvala v&#160;jeho
srdci.</p>

<p class="e-bookprozatext">A&#160;do třetice&#160;– když matka její několikátý
již rok vyspávala na Volšanech&#160;– vynořil se jí třetí nápadník, soukromý
jakýs úředník Fridolín Voprsk. Jižjiž byla by ho vyslyšela, ale podivnou,
osudnou i&#160;šťastnou náhodou doneslo se jí, že víc než ona sama láká Voprska
její malý, ale vzkvétající a&#160;prospívající podnik. Chtěl se s&#160;ní oženiti,
aby ho přiživovala. Tehda slečna Agáta byla překročila již třicátý rok a&#160;podruhé
tu v&#160;ní promluvil zdravý rozum. Ne, k&#160;muži, jejž by měla živiti,
nemohla by míti náležité úcty, snad ani lásky&#160;– ale zachvěla se, když
pomyslila, že by on k&#160;ní neměl upřímné lásky. Za několik let skončil
Voprsk bídně jako piják.</p>

<p class="e-bookprozatext">Takové byly románky slečny Agáty, takovou školou
prošlo její srdce&#160;– a&#160;přece nezhořklo. Zachránilo ji povolání její a&#160;živý
styk s&#160;lidmi v&#160;tom obchůdku, který jí pak byl celým světem.</p>

<p class="e-bookprozatext">Nanynka snad sama si nebyla vědoma, že získala něco ze
zkušeností své zaměstnavatelky. A&#160;tato slečna Agáta, když zvěděla o&#160;nastávajících
vdavkách Nanynčiných, řekla k&#160;ní:</p>

<p class="e-bookprozatext">„Poslouchala, Nanynko (hovořila tak se všemi svými
tovaryškami), nastává jí šití výbavy, viděla? Doma na to jistě nemá klidu, snad
ani místa a&#160;světla. Tedy jí povím: dopoledne pro mne, odpoledne pro sebe&#160;–
u&#160;mne. Všechno je tu po ruce, a&#160;když nebude co dělat, některá z&#160;těch
kadetek jí pomůže. A&#160;já s&#160;ní půjdu nakupovat, aby ji nikde nepřetáhli,
a&#160;pak ví&#160;– kde kupuju já, tam je všude provize, a&#160;tu bude mít v&#160;kapse.“</p>

<p class="e-bookprozatext">Kdož by nebyl takové nabídky přijal! Nanynka zlíbala
milé slečně ruku a&#160;dala se do práce. Maminka šla pro „šestákové“ úspory do
spořitelny&#160;– byla to pěkná hrstka desítek!&#160;– Nanynka chodila se
slečnou Agátou, kupovala, stříhala, šila, a&#160;jak jejího prádla i&#160;šatů
přibývalo, srdce jí radostí poskakovalo. Slečna Agáta zatím hotové věci
ukládala do vlastního prádelníku, a&#160;když měla po práci, sama vyšívala
Nanynce jména do prádla. Tato odkvetlá slečna neměla na sobě skoro nic staropanenského,
vypadala i&#160;jednala jak rozumná panička, a&#160;mnozí zákazníci pokládali
ji za vdovu. Svým dělnicím byla jako matka. Nanynku pak měla ze všech nejradši.
Zdálo se jí, že od ní nejvíc pochytila, a&#160;docela jistě věděla, že Nanynka
nezakysne u&#160;věčném píchání. Když s&#160;ní tak pořizovala výbavu,
připadalo jí, jako by ji chystala vlastní dceři, a&#160;mnohý kousek látky
přidala ze svého. Bylo v&#160;zásuvkách zbytků dost a&#160;do mladé domácnosti
hodilo se ledacos.</p>

<p class="e-bookprozatext">A&#160;když odpůldne v&#160;pokojíku za krámem a&#160;dílnou
pracovaly samy, říkávala k&#160;šťastné nevěstě: „Ale pak, Nanynko, až bude
poprvé chovat, nesmí na mě zapomenout, musí mě pozvat za kmotru.“</p>

<p class="e-bookprozatext">Nanynka se pýřila.</p>

<p class="e-bookprozatext">„Toť se rozumí, že bude chovat,“ dokládala slečna
Agáta. „Vždyť dostane muže.“ A&#160;po nějaké pomlčce řekla: „Taky jsem se na
to těšívala&#160;– na muže i&#160;na rodinku. Ale selhalo mi.&#160;– A&#160;později,
Nanynko, později jsem litovala, že nemám aspoň&#160;– rodiny. Věděla bych, pro
koho se tu mozolím a&#160;komu to někdy zanechám.&#160;– Myslívala jsem si na
ni, Nanynko, ale brzy jsem poznala, že u&#160;mne nezestárne. Pro ni arci je
tak líp, ale já tu zůstanu zase sama s&#160;těmi větroplachy kadetkami. A&#160;taky
mi uteče jedna za druhou, a&#160;vždy zas musím cepovat jiné a&#160;jiné.“</p>

<p class="e-bookprozatext">Docela klidně to pronášela, beze všeho vzrušení, ale
Nanynce to mluvilo k&#160;srdci. Cítila se svou dobrou patronkou.</p>

<p class="e-bookprozatext">Výbavy Nanynčiny přibývalo a&#160;kvapem nastávala
starost jiná, o&#160;nábytek. Tu starý Kulich odemkl svůj kufr, ponořil se v&#160;jeho
útroby, vyhrábl knížku, zavinul ji pečlivě do starých novin a&#160;putoval pro
peníze. Navrátiv se položil před Nanynku pět stovek a&#160;řekl:</p>

<p class="e-bookprozatext">„Tuhle jsou peníze, Nando. Jdi a&#160;kup si almary,
postele, stůl, židle a&#160;co ještě uvidíš. </p>

<p class="e-bookprozatext">S&#160;kolíbkou to zatím nespěchá. Máma půjde s&#160;tebou,
aby ses tam nerozdala. Počítám, že bude nejlíp, když půjdete k&#160;Šíbovi na
Malou Stranu&#160;– není potřeba, aby se s&#160;tím na Pohořelec tahal kdo z&#160;Nového
nebo ze Starého Města. Jen by se to otřískalo. A&#160;nevybírejte po pansku.
Počítám, že pět stovek postačí, a&#160;ještě ti zbude. Bude taky pozděj peněz
potřeba.“</p>

<p class="e-bookprozatext">„Snad aby šel taky Jindra s&#160;námi?“ poznamenala
Nanynka.</p>

<p class="e-bookprozatext">„Ať jde taky, to se ví,“ řekl Kulich. „Vždyť si ho
musí Šíba změřit, aby vám neprodal krátké postele…“</p>

<p class="e-bookprozatext">Šla tedy Nanynka s&#160;matkou, ale připojila se k&#160;nim
taky slečna Agáta, jak slíbila. Zatím věci vyberou, smluví, a&#160;potom teprve
si přivede Nanynka Jindru, aby taky viděl a&#160;schválil.</p>

<p class="e-bookprozatext">V&#160;matce Kulichové třáslo se radostí osrdí, když
je mistr Šíba uvedl do skladiště, ukazoval, radil, doporučoval. A&#160;když
Nanynka tuze skromně vybírala, pošeptávala jí matka:</p>

<p class="e-bookprozatext">„Vezmi si lepší, Nanynko, nezáleží na nějaké zlatce,
kupuješ to nadosmrti. Nedostane-li se, tatík přidá&#160;– dyť na to má. Jen aby
vás to pak těšilo.“</p>

<p class="e-bookprozatext">Nanynka obracela zraky k&#160;patronce slečně Agátě,
která zkumně prohlížela rozestavené kusy a&#160;vždy jen prstem okázala, co by
schvalovala. Naklonila se k&#160;dívce a&#160;řekla:</p>

<p class="e-bookprozatext">„Maminka má pravdu. Raději míň a&#160;lepšího. Co na
tom, bude-li v&#160;celku o&#160;třicet, čtyrycet zlatých více. Má v&#160;tom
dočkat svatby stříbrné&#160;– a&#160;snad zlaté. Domácnost jí bude celým
světem.“</p>

<p class="e-bookprozatext">Šťastně vybrali, usmlouvali, zaplatili. Nebude-li se
Novákovi něco líbiti, mistr Šíba vymění to.</p>

<p class="e-bookprozatext">Nanynka odcházela radostí jsouc opojena. Již je
majetnicí vlastního zařízení. Připadala si nesmírně bohatá.</p>

<p class="e-bookprozatext">Kuliška se skoro vypotácela.</p>

<p class="e-bookprozatext">„To je tam vůně, až mě z&#160;té politury hlava brní.
Budeš musit hodně větrat, holka, aby to vypáchlo.“</p>

<p class="e-bookprozatext">„Nemějte starost, paní Kulichová,“ řekla slečna Agáta.
„Zadýchají si bytek brzy jinou vůní, topením, vařením, ta přemůže všechno.
Padlo to na vás, že je tam toho tolik.“&#160;–</p>

<p class="e-bookprozatext">„Jindro, už máme nábytek!“ svěřovala večer Nanynka
Novákovi všecka blažená. „Jen ještě se na něj musíte podívat.“</p>

<p class="e-bookprozatext">„Je dojista všechno v&#160;pořádku, Andulko, když jste
vybíraly tři. Ale když si tak přejete, podívám se. Mám to na cestě do školy, zastavím
se tam.“</p>

<p class="e-bookprozatext">„Ne, půjdeme spolu!“ řekla Nanynka, a&#160;pověsila se
ženichu na šíji.</p>

<p class="e-bookprozatext">„Tedy spolu,“ přisvědčil Novák. „Ale mám pro vás taky
milou novinu, Andulko. Šťastnou náhodou bude náš byt o&#160;celé tři neděle
dříve prázden, v&#160;pondělí již dostanu klíče. Bude lze pohodlně a&#160;bez
překotu vše vyčistit, umejt, znova vybílit a&#160;pak vyvětrat. Půjdeme jak do
nového.“</p>

<p class="e-bookprozatext">„Ježíši!“ vykřikla Nanynka. „To mi hned klíče
přinesete!“</p>

<p class="e-bookprozatext">„Přinesu.“</p>

<p class="e-bookprozatext">„A&#160;půjdeme se tam podívat.“</p>

<p class="e-bookprozatext">„Půjdeme.“</p>

<p class="e-bookprozatext">„Objednáme zedníka&#160;–“</p>

<p class="e-bookprozatext">„– ano, a&#160;kamnáře, truhláře&#160;– koho bude
třeba.“</p>

<p class="e-bookprozatext">Když mladí tuto prvou návštěvu vykonali, vydal se tam
i&#160;táta Kulich s&#160;Nanynkou, maje kapsy plné nástrojů, kleští, kladívek,
vrtáků, dlátek.</p>

<p class="e-bookprozatext">„To je zas můj referát, Nando. Než přijde zedník, je
potřeba vytahat všechny skoby a&#160;hřebíky ze zdí, podívat se, nejsou-li tam
nějací podnájemníčkové v&#160;děrách, všechno sádrou zamazat&#160;– a&#160;tak
dále porozličnu. To je má věc, od čeho jsem domovník? A&#160;pak teprv řemeslníky.“&#160;–</p>

<p class="e-bookprozatext">Za týden vypadal prázdný byt jinak. A&#160;pak v&#160;sobotu,
když Nanynka v&#160;poledne přišla ze šití, našla doma jen otce.</p>

<p class="e-bookprozatext">„Kde je maminka?“</p>

<p class="e-bookprozatext">„Nahoře, Nando, u&#160;<span class="e-bookdejapoznamkykurzivatucnechar">vás</span>. Aby to tam trochu olíčila.
Ukmochtila nám oběd o&#160;hodinu dřív&#160;– máš to na plotně, dávej na stůl&#160;–
a&#160;už je tam i&#160;s&#160;hadry a&#160;kartáči a&#160;se vším.“</p>

<p class="e-bookprozatext">„Panenko Maria,“ užasla Nanynka, „a vy jste ji pustil?“</p>

<p class="e-bookprozatext">„Vidělas taky už ňákou mámu, která se dá držet?
Vidělas vůbec mámu, která tátu poslouchá?“</p>

<p class="e-bookprozatext">„Tatínku!“</p>

<p class="e-bookprozatext">„Však já se po čase zeptám Nováka, jak posloucháš ty!&#160;–
A&#160;kdopak má po zednících a&#160;kamnářích uklidit?“</p>

<p class="e-bookprozatext">„Ale, tatínku&#160;– na to by Jindra byl zjednal
někoho tam ze sousedství!“</p>

<p class="e-bookprozatext">„Ty máš rozum, holka. Máma je domovnice&#160;–&#160;–“</p>

<p class="e-bookprozatext">„Ale ne pro mne, tatínku!“ zvolala Nanynka skoro již
plačky.</p>

<p class="e-bookprozatext">„Nech řečí a&#160;nalej polívky, holka.“</p>

<p class="e-bookprozatext">Ale Nanynka sotva mohla obědvati. Obsloužila otce,
oblékla se a&#160;kvapila z&#160;domu. A&#160;na Pohořelec.</p>

<p class="e-bookprozatext">Tehda ještě nebylo pražské tramky na Malou Stranu,
Nanynka potřebovala tři čtvrti hodiny, a&#160;když doběhla, byla všecka zchvácena.
A&#160;tu zastala matku v&#160;plné práci. Plouhala se po kolenou, drhla
podlahu. Pot se jí sléval na čele, po tvářích, a&#160;jen hořela.</p>

<p class="e-bookprozatext">„Maminko, co to děláte!“</p>

<p class="e-bookprozatext">„Ale je ten tatík slepičí nátura! Měl ti to povídat?
Vždyť jsem mu zaporučila&#160;–&#160;–“</p>

<p class="e-bookprozatext">„Ale vždyť vy taky neposloucháte, maminko! Ještě
takováhle práce&#160;– to je pro vás?“</p>

<p class="e-bookprozatext">„No&#160;– a&#160;měla sem jít naše paní domácí?“ </p>

<p class="e-bookprozatext">A&#160;potom, ždímajíc do škopku hadr, řekla k&#160;dceři:</p>

<p class="e-bookprozatext">„Kdybys věděla, Nanynko, jak ráda to dělám. Zrovna při
tom omládám. Tuhle po tom budeš ťapat, a&#160;Novák, a&#160;já v&#160;myšlenkách
vás tu vidím, a&#160;je mně, že bych radostí brečela. A&#160;ty mi spustíš takové
tremolo…!“</p>

<p class="e-bookprozatext">Nanynka již nemluvila. Odskočila do kuchyně, svlékla
šaty, shodila první spodničku, ovázala si kanafasku, kterou se starými trepkami
v&#160;kabele přinesla, zula botky, vklouzla do trepek&#160;– a&#160;ve chvíli
klečela vedle matky na podlaze a&#160;stírala hadrem černou vodu po vydrhnutí.</p>

<p class="e-bookprozatext">„Nany!“ vykřikla Kuliška.</p>

<p class="e-bookprozatext">„Budeme dřív hotovy, maminko,“ odsekla Nanynka
stručně.</p>

<p class="e-bookprozatext">A&#160;nedala jinak.&#160;–</p>

<p class="e-bookprozatext">Po neděli odvážel Šíba do bytu nábytek.&#160;–</p>

<p class="e-bookprozatext">O&#160;nějaké dva, tři dny později vybrala se Nanynka
na Hradčany, aby si tam nějaké trety donesla.</p>

<p class="e-bookprozatext">Sotvaže vyšla z&#160;domu, dohonila ji Amálka
domácích.</p>

<p class="e-bookprozatext">„Kam letíte, Nanynko? Div že jsem vás doběhla.“</p>

<p class="e-bookprozatext">Nanynka jako by rozmýšlela, má-li pověděti, zadívala
se Amálce v&#160;tvář. Pojednou řekla:</p>

<p class="e-bookprozatext">„A&#160;kam jdete vy, Amálko?“</p>

<p class="e-bookprozatext">„Já? Jdu papánkovi s&#160;psaním do schránky, a&#160;potom&#160;–&#160;–
Věřte mi, Nanynko, když je takový jarní den, šla bych na konec světa. Všechno
ve mně jen hraje.“</p>

<p class="e-bookprozatext">„Tedy byste měla nějakou hodinu času?“ otázala se
Nanynka.</p>

<p class="e-bookprozatext">„Hodinu? Dvě, Nanynko! U&#160;nás je jak u&#160;Milosrdných&#160;–&#160;–
mamá leží v&#160;jednom pokoji na divaně, Tylda ve druhém. Maminka má migrénu
po levé straně, Tylda po pravé&#160;– tu je nejlíp nechodit jim ani na oči.“</p>

<p class="e-bookprozatext">„Chtěla byste mne doprovodit, Amálko? Ale je to
daleko.“</p>

<p class="e-bookprozatext">„Třeba do Hvězdy, Nanynko.“</p>

<p class="e-bookprozatext">„Tak daleko přece ne.“</p>

<p class="e-bookprozatext">„A&#160;kam?“</p>

<p class="e-bookprozatext">„Uvidíte, Amálko. Pojďte.“</p>

<p class="e-bookprozatext">Obě dívky semkly se a&#160;statně vykračovaly. Cestou
Amálka stále zvídala, ale Nanynka nevyzradila. Jen se šibalsky usmívala a&#160;slovem
odpovídala:</p>

<p class="e-bookprozatext">„Uvidíte.“</p>

<p class="e-bookprozatext">Šly, šly, přešly Kamenný most, Malostranské náměstí,
kráčely Ostruhovou ulicí vzhůru, potom Hlubokou cestou.</p>

<p class="e-bookprozatext">„Kristáčka!“ zvolala Amálka. „My jdeme přece do
Hvězdy!“</p>

<p class="e-bookprozatext">„Ne, Amálko,“ vydechla Nanynka, jak byla stoupáním
unavena.</p>

<p class="e-bookprozatext">„Pojďte.“</p>

<p class="e-bookprozatext">Přešly celou dlouhou Hlubokou cestu, minuly i&#160;hospodu
Na pěkné vyhlídce pod Babím hradem, jak humor tamního lidu přezděl špitálskému
domu strahovskému, a&#160;tu se Nanynka postavila, aby nabrala dechu.</p>

<p class="e-bookprozatext">„To jsme na Pohořelci!“ zvolala Málka.</p>

<p class="e-bookprozatext">„Jsme,“ přisvědčila Nanynka.</p>

<p class="e-bookprozatext">„A&#160;kam to vlastně jdeme?“</p>

<p class="e-bookprozatext">„Uvidíte.“</p>

<p class="e-bookprozatext">Nanynka zahnula teď vpravo, pod loubí na náměstí
Loretánském, a&#160;tu vklouzla do druhého nebo třetího domu, do dlouhé, temné
chodby, a&#160;mizela na tmavých schodech.</p>

<p class="e-bookprozatext">„Pro pána, neutečte mi!“ volala Amálka.</p>

<p class="e-bookprozatext">Nanynka se jen vznášela, proběhla všelikými zatáčkami,
vystoupila do druhého patra, klíč v&#160;zámku zaskřípěl, a&#160;když ji Amálka
dohonila, stála již v&#160;kuchyni, otvírala dveře dokořán, skláněla se, kynula
rukou a&#160;volala:</p>

<p class="e-bookprozatext">„Jen račte, račte&#160;– a&#160;pěkně vás u&#160;nás
vítám!“</p>

<p class="e-bookprozatext">Vedla Málku do pokoje, otevřela okno, pobízela k&#160;němu
hosta.</p>

<p class="e-bookprozatext">Málka kráčela jak zmámena, vypjala se z&#160;okna,
hleděla do Strahovské zahrady a&#160;dolů na Prahu. Obraz uchvacující krásy
rozkládal se před ní do šíra daleka. Ve Strahovské zahradě i&#160;na úbočí
Petřína vše jen rašilo a&#160;zelenalo se, Praha na obou březích Vltavy koupala
se v&#160;plném jase slunečném. A&#160;na dalekém obzoru ztrácela se v&#160;lehkém
namodralém závoji.</p>

<p class="e-bookprozatext">Málčina ňadra vzdula se. Zaclonila si oči rukou, potom
odstoupila, rozhlédla se světnicí, kterou taky slunce zalévalo, vkročila do
druhé, upravené v&#160;ložnici, a&#160;vrátila se. Tváře jí plály, rozjiskřené
zraky těkaly kolkolem.</p>

<p class="e-bookprozatext">„Nanynko, to je váš byt?“ zvolala posléze.</p>

<p class="e-bookprozatext">„To je náš byt,“ přisvědčila Nanynka skoro šeptem. A&#160;pobídla
dívku:</p>

<p class="e-bookprozatext">„Sedněte si, Amálko.“</p>

<p class="e-bookprozatext">Amálka usedla na pohovku.</p>

<p class="e-bookprozatext">„Tak, a&#160;posečkejte chviličku&#160;– jsem zde
hned.“</p>

<p class="e-bookprozatext">Nanynka odběhla a&#160;vracela se zanedlouho,
přinášejíc opatrně dvě sklenice kávy na tácku a&#160;dva koláče. Doskočila pro
to na Pěknou vyhlídku.</p>

<p class="e-bookprozatext">Zatím Amálka přecházela světnicí, prohlížela nábytek,
tu otevřela nějaká dvířka, tu pohladila leštěné dýhy, tu zkoušela, jak se odpočívá
na židlích&#160;– ba i&#160;křeslo tu stálo, jediné, pro budoucí hlavu rodiny,
pro Jindru Nováka.</p>

<p class="e-bookprozatext">„Víte-li pak, Amálko, že jste mým prvním hostem!“
zvolala Nanynka vesele, když se vrátila. „A&#160;teď tedy posvačíte se mnou.&#160;–
Kdyby tu byl taky drahý Jindra&#160;– kdyby nás aspoň viděl!“ řekla všecka
roztoužena. „A&#160;je odtud nedaleko, ale má školu a&#160;neví a&#160;netuší&#160;–&#160;–“</p>

<p class="e-bookprozatext">Amálka pohlížela na Nanynku beze slova. Ponenáhlu se
jí oči kalily, dívka skočila, objala Nanynku:</p>

<p class="e-bookprozatext">„Nanynko, Nanynko drahá, vy jste šťastná osoba! Kdy já
se něčeho takového dočkám! Ale tak&#160;– právě tak, jak vy to zde máte! Vždyť
zde budete jak dva vrabci v&#160;hnízdě pod střechou…“</p>

<p class="e-bookprozatext">Hlava se jí na ňadrech Nanynčiných až otřásala.</p>

<p class="e-bookprozatext">„Amálko, co děláte! To mi příbytek pěkně zasvěcujete!
Vždyť se taky dočkáte&#160;– sedněte, svačme.“</p>

<p class="e-bookprozatext">Amálka odvrátila hlavu, stírala slzy, usedla, chopila
se koláče, kávy, zasmála se náhle a&#160;řekla žadonivě:</p>

<p class="e-bookprozatext">„Až se vdáte, Nanynko, až zde budete paničkou, smím
vás někdy navštívit?“</p>

<p class="e-bookprozatext">„Kdy budete chtít, Amálko, a&#160;jen hodně často.
Budu zde tak sama, zatím co Jindra ve škole, a&#160;tak daleko rodičů. Bude mi
s&#160;vámi veseleji.“</p>

<p class="e-bookprozatext">„A&#160;pak, Nanynko, až budete mít rodinu,“ řekla
Amálka, „budu vám ji chovat.“</p>

<p class="e-bookprozatext">Nanynka se zapýřila.</p>

<p class="e-bookprozatext">„Máte vy nápady! Vždyť jste sama ještě dítě.“</p>

<p class="e-bookprozatext">„O&#160;ne, Nanynko,“ řekla Málka s&#160;přemrštěnou
vážností, hledíc pevně na Nanynku. „Mám už ze všeho rozum, a&#160;pak budu
skoro o&#160;rok starší.&#160;– Ó, Nanynko, vy nevíte, jak se těším, až taky
budu maminkou.“</p>

<p class="e-bookprozatext">„A&#160;co říká vaše matinka, když s&#160;ní tak
hovoříte?“ otázala se Nanynka.</p>

<p class="e-bookprozatext">Amálka postavila sklenici s&#160;kávou, podržela koláč
ve vzduchu a&#160;řekla nesmírně vážně:</p>

<p class="e-bookprozatext">„Cožpak myslíte, že je s&#160;naší mamá nějaká rozumná
řeč?“</p>

<p class="e-bookprozatext">Ukousla koláče, napila se kávy, a&#160;když dopolkla,
pronesla lichotně:</p>

<p class="e-bookprozatext">„A&#160;pak, Nanynko, až se taky vdám, budeme si
tykat, viďte?“</p>

<p class="e-bookprozatext">„Na to nemusíte ani tak dlouho čekat, Amálko,“
odvětila Nanynka s&#160;úsměvem.</p>

<p class="e-bookprozatext">„Andulko zlatá!“ vykřikla Málka, a&#160;zas už Nanynce
visela na šíji.</p>

<p class="e-bookprozatext">„Ale co by tomu řekla matinka!“ namítla Nanynka.</p>

<p class="e-bookprozatext">„Ta o&#160;mně beztoho říká, že jsem se vysmekla z&#160;rodiny.
Vždyť já jsem doma jako nějaký nalezenec.“&#160;–</p>

<p class="e-bookprozatext">Bylo ke čtvrté hodině, když obě dívky zas putovaly
Hlubokou cestou dolů ku Praze. Amálka se přitulila k&#160;Nanynce a&#160;pravila
k&#160;ní důvěrně:</p>

<p class="e-bookprozatext">„Divná věc, Andulko.&#160;– Byla jsem jenom na chvíli
ve vaší budoucí domácnosti, a&#160;najednou mi připadá, jako bych byla o&#160;pět
let starší. To je tak zvaná zkušenost,&#160;– ne?“</p>

<p class="e-bookprozatext">„Ne, Amálko, zkušenosti vás teprve čekají. Přejte si,
aby čekaly hodně dlouho. Buďte ráda, že jste takové milé dítě, a&#160;zůstaňte
jím hodně, hodně dlouho…“</p>

</div>
</body>
</html>