<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:html="http://www.w3.org/1999/xhtml">
<teiHeader><fileDesc><titleStmt><title>Marcellus Emants, Een drietal novellen · dbnl</title><author/></titleStmt><publicationStmt><p/></publicationStmt><sourceDesc><p>translated from HTML to TEI</p></sourceDesc></fileDesc></teiHeader>
<text><body><!--<header
  id="top"
  class="row">--><ref target="/"><graphic url="/images/dbnl_logo_s.png" rend="img" mimeType="image/png" width="407px"/></ref><ref target="/"><graphic url="/images/dbnl@2x.png" rend="img" mimeType="image/png"/></ref><!--<form
  method="get"
  action="/zoeken/zoekeninteksten/index.php"
  class="mainsearchform">--><hi><!--<input
  name="zoek"
  id="q"
  class="ui-autocomplete-input"
  type="search"
  value="">--><!--</input>--></hi><!--</form>--><!--<nav
  id="mainnav">--><!--<label
  class="nav-trigger"
  for="nav-trigger">--><!--</label>--><!--<input
  type="checkbox"
  id="nav-trigger"
  class="nav-trigger">--><!--</input>--><!--<form
  class="mainsearchform sub"
  action="/zoeken/zoekeninteksten/index.php"
  method="post">--><!--<button
  class="icon-search">--><!--</button>--><hi><!--<input
  type="search"
  class=""
  name="zoek">--><!--</input>--></hi><!--</form>--><list type="unordered">
<item><!--<input
  type="checkbox"
  id="nav-trigger-2"
  name="mainnav"
  class="nav-trigger_m">--><!--</input>--><!--<label
  for="nav-trigger-2">-->Literatuur &amp;
Taal<!--</label>-->
<table rend="nav-dropdown">
<row>
<cell>
<list type="unordered">
<item><ref target="/auteurs/index.php">Auteurs</ref></item>
<item><ref target="/titels/index.php">Beschikbare titels</ref></item>
<item><ref target="/letterkunde/index.php">Literatuur</ref></item>
<item><ref target="/taalkunde/index.php">Taal</ref></item>
<item><ref target="/letterkunde/limburg/index.php">Limburgse
literatuur</ref></item>
<item><ref target="/letterkunde/fries/index.php">Friese
literatuur</ref></item>
<item><ref target="/letterkunde/suriname/index.php">Surinaamse
literatuur</ref></item>
<item><ref target="/letterkunde/zuidafrika/index.php">Zuid-Afrikaanse
literatuur</ref></item>
</list>
</cell>
</row>
</table>
</item>
<item><!--<input
  type="checkbox"
  id="nav-trigger-4"
  name="mainnav"
  class="nav-trigger_m">--><!--</input>--><!--<label
  for="nav-trigger-4">-->Selecties<!--</label>-->
<table rend="nav-dropdown">
<row>
<cell>
<list type="unordered">
<item><ref target="/onzekinderboeken/index.php">Onze
kinderboeken</ref></item>
<item><ref target="/basisbibliotheek/index.php">Basisbibliotheek</ref></item>
<item><ref target="/titels/tijdschriften/titels_tijdschriften.php">Tijdschriften/jaarboeken</ref></item>
<item><ref target="/titels/titels_naslagwerken.php">Naslagwerken</ref></item>
<item><ref target="/letterkunde/ebooks/index.php">E-books</ref></item>
<item><ref target="/letterkunde/audiovideo/index.php">Audio/Video</ref></item>
<item><ref target="/calendarium/index.php">Calendarium</ref></item>
<item><ref target="/thema/index.php">Thema's</ref></item>
<item><ref target="/organisaties/rederijkerskamers/index.php">Rederijkerskamers</ref></item>
<item><ref target="/atlas/index.php">Atlas</ref></item>
</list>
</cell>
</row>
</table>
</item>
<item><!--<input
  type="checkbox"
  id="nav-trigger-6"
  name="mainnav"
  class="nav-trigger_m">--><!--</input>--><!--<label
  for="nav-trigger-6">-->Over DBNL<!--</label>-->
<table rend="nav-dropdown">
<row>
<cell>
<list type="unordered">
<item><ref target="/overdbnl/index.php">Over DBNL</ref></item>
<item><ref target="/overdbnl/copyright.php">Auteursrecht en
gebruiksvoorwaarden</ref></item>
<item><ref target="/overdbnl/organisatie.php">Organisatie</ref></item>
<item><ref target="/overdbnl/adressen.php">Adressen</ref></item>
<item><ref target="/overdbnl/vragen.php">Vragen</ref></item>
<item><ref target="/overdbnl/stages.php">Stages</ref></item>
<item><ref target="/overdbnl/verzoeken_inleiding.php">Digitaliseringsverzoeken</ref></item>
<item><ref target="/nieuws/nieuwsbrief.php">Nieuwsbrief</ref></item>
<item><ref target="/nieuws/index.php">Nieuwe titels</ref></item>
</list>
</cell>
</row>
</table>
</item>
</list><!--</nav>--><!--</header>--><!--<main
  class="row">--><!--<label
  class="subnav-trigger-label"
  for="subnav-trigger">--><hi>(1879)</hi><!--</label>--><p><!--<label
  class="subnav-trigger-label"
  for="subnav-trigger">-->meer
over deze titel<!--</label>--></p><!--<input
  type="checkbox"
  id="subnav-trigger">--><!--</input>--><!--<nav
  id="subnav">--><p><ref target="eman001drie01_01_tpg.gif"><graphic url="eman001drie01_01_tpg.gif" rend="img" mimeType="image/gif"/></ref></p><list type="unordered">
<item><ref target="colofon.php">Verantwoording</ref></item>
<item><ref target="index.php">Inhoudsopgave</ref></item>
</list><lb/><p rend="label">Downloads</p><p><ref target="/tekst/eman001drie01_01/eman001drie01_01.pdf">PDF van
tekst (0,76 MB)</ref></p><p><ref target="/tekst/eman001drie01_01/ebook/eman001drie01_01.epub">ebook (2,87
MB)</ref></p><lb/><lb/><!--<form
  action="zoek.php"
  name="titel_keuze"
  id="titel_keuze"
  method="get"
  class="mainsearchform">--><!--<input
  type="hidden"
  value="1"
  name="page">--><!--</input>--><!--<input
  type="hidden"
  name="pageSize"
  value="50">--><!--</input>--><!--<input
  type="hidden"
  name="categorie"
  value="titel">--><!--</input>--><!--<input
  type="hidden"
  value="ti_id:eman001drie01"
  name="fq"
  id="fq">--><!--</input>--><hi><!--<input
  type="search"
  name="zoek"
  class="titel_links"
  value="">--><!--</input>--></hi><!--</form>--><lb/><p><hi rend="label">Genre</hi><lb/>
proza<lb/></p><p><hi rend="label">Subgenre</hi><lb/>
novelle(n)<lb/>
<lb/></p><p rend="copyright small">© 2002 dbnl  </p><!--</nav>--><!--<nav
  id="breadcrumbs">--><!--</nav>--><ref target="javascript:print();">Print </ref><!--<header
  id="contentheader">--><hi rend="head1">Een drietal
novellen</hi><hi rend="titelkaart_min">-</hi><ref target="/auteurs/auteur.php?id=eman001">Marcellus Emants</ref><lb/><lb/><!--</header>--><ref target="eman001drie01_01_0001.php"><!--<button
  class="label">--><ref target="eman001drie01_01_0001.php">Vorige</ref> <ref target="eman001drie01_01_0003.php"><!--<button
  class="label">--><ref target="eman001drie01_01_0003.php">Volgende</ref><!--</button>--></ref><!--</button>--></ref><table html:border="0" html:cellpadding="0" html:cellspacing="0" xml:id="tekst_en_noten">
<row>
<cell xml:id="text">

</cell>
<cell xml:id="right"/>
</row>
<row>
<cell xml:id="text">

<!--<interp
  type="primair"
  value="denha004">--><!--</interp>-->
<!--<interp
  type="primair"
  value="bruss002">--><!--</interp>-->

</cell>
<cell xml:id="right"/>
</row>
<row>
<cell xml:id="text">
<p>[p. 1]</p>
</cell>
<cell xml:id="right"/>
</row>
<row>
<cell xml:id="text">
<anchor xml:id="2"/>
<HEAD level="3">Een avontuur.</HEAD>
<p>Toen hij uit zijn slaapkamer in zijn nette salons trad, waar de
stralen der Septemberzon vroolijke glim- en kantlichjes op het
porseleinen ontbijtservies tooverden, viel zijn blik terstond op
een aangekomen brief, die naast zijn Handelsblad lag. Een brief
behoorde niet tot de alledaagsche verschijnselen in zijn leven. Een
man van zaken was hij niet en evenmin als hij ooit iets bijzonders
aan bloedverwanten of kennissen te schrijven had, kwam het in dezen
op hem met vragen lastigtevallen of met vertrouwelijke
mededeelingen te vereeren. Men vermoedde vrij algemeen, voor zoover
men zich met hem bezighield, dat hij de leer huldigde: uit het oog,
uit het hart, en zonder dat dit vermoeden tot zekerheid was
gerijpt, beijverde zich iedereen deze zienswijze wederkeerig op hem
toetepassen. Wie hem kende mocht hem gaarne lijden omdat hij
goedhartig was en niemand in den weg stond, wie hem niet kende
koesterde geen verlangen zijn kennis te maken.</p>
<p rend="indent">Indien gij 't hem gevraagd hadt zou hij dit alles
u zelf bekend hebben. Hij zou u verteld hebben dat er reeds meer
dan veertien duizend zonnen over zijn hoofd waren heengesneld die
hem even weinig gebracht als ontnomen hadden, en dat hij zich thans
in het juk van</p>

</cell>
<cell xml:id="right"/>
</row>
<row>
<cell xml:id="text">
<p>[p. 2]</p>
</cell>
<cell xml:id="right"/>
</row>
<row>
<cell xml:id="text">

<p>enkele hardnekkige gewoonten had gekromd omdat zijn bestaan
nooit door een groot doel beheerscht was geworden. Zijn leven was
aan een beekje gelijk geweest, dat van een kleinen heuvel
afstroomt, geen enkele rots ontmoet om tegen optebruisen, en
eindelijk in een moeras verloopt.</p>
<p rend="indent">Er was een tijd geweest dat hij een ander
kleurrijker beeld van zichzelven vormde, maar hij had zich leeren
kennen, en toen was de begoocheling verdwenen. Aan dit ontwaken uit
zijn jongelingsdroom knoopte zich de eenige belangwekkende
herinnering vast, die zijn leven rijk was. Hij hield er niet van in
herinneringen te leven, maar het schrift van den brief bracht hem
die eene weer met geweld voor oogen. Terwijl zijn blik op dit
bekende handschrift rustte, zonk hij met het hoofd op de hand
geleund in zijn leuningstoel neder, de oude beelden rezen uit hun
doodslaap op en de herinnering voerde hem zestien jaren terug.</p>

<p>'Vingt minutes d'arrêt' kondigde de conducteur aan toen op
een der banen die Frankrijk en België verbinden de trein voor
een grauw bestoven perron stilhield, waarop een log, onvriendelijk
stationsgebouw troonde, dat zijn oorspronkelijke kleur reeds lang
vergeten had onder de laag asch en roet waarmêe de schoonste
uitvinding onzer eeuw bezig is de geheele wereld te bedekken.</p>
<p rend="indent">De bestoven reizigers haastten zich hunne
gevangenissen te verlaten en menigeen was al de donkere zaal
binnengetreden, die zich den naam van buffet aanma-</p>

</cell>
<cell xml:id="right"/>
</row>
<row>
<cell xml:id="text">
<p>[p. 3]</p>
</cell>
<cell xml:id="right"/>
</row>
<row>
<cell xml:id="text">

<p>tigde, toen een beambte van den goederen-wagen haastig van
portier naar portier liep, met luider stem den eigenaar van den
koffer No. 49 van Mezières roepend.</p>
<p rend="indent">'Ici' klonk het eindelijk uit den mond van een
jongman met donkerblonden knevel, die juist gereed stond zijn
eerste klasse 'fumeurs' te verlaten.</p>
<p rend="indent">Het bleek dat van No. 49 bij het overpakken de
bodem was uitgezakt, en den gelukkigen eigenaar werd in bedenking
gegeven den trein te verlaten, zijn koffer te laten oplappen en 's
nachts met den volgenden expres zijn reis te vervolgen. De
stations-chef verklaarde zich bereid het biljet voor dien trein
geldig te maken.</p>
<p rend="indent">Allesbehalve gesticht door deze tijding liet de
jonge man zich menig hard woord ontvallen over de ruwe onhandigheid
der beambten, die er een waar genoegen in schenen te vinden de hun
toevertrouwde goederen zooveel mogelijk te beschadigen. Dit had
echter geen ander gevolg dan de driftige opmerking van den beambte
dat men den versleten koffer niet eens als passagiersgoed had
moeten aannemen.</p>
<p rend="indent">Ofschoon onze reiziger het weinig steekhoudende
dezer redeneering voelde, berustte hij in zijn lot, eensdeels omdat
hij inzag welke gevaren zijn goed bedreigden wanneer hij op
voortzetting van de reis aandrong, meer nog om andere redenen, die
wij aanstonds zullen leeren kennen.</p>
<p rend="indent">Hij keek nu naar een drager uit die het wrakke
omhulsel voorzichtig naar een dichtbij gelegen hôtel kon
brengen.</p>
<p rend="indent">De stations-chef was zoo vriendelijk ook hierin
behulpzaam te wezen en beval het Hôtel du Jet d'eau als het
dichtstbij gelegene aan.</p>
<p rend="indent">De drager schoof den koffer op zijn handwagen en
ge-</p>

</cell>
<cell xml:id="right"/>
</row>
<row>
<cell xml:id="text">
<p>[p. 4]</p>
</cell>
<cell xml:id="right"/>
</row>
<row>
<cell xml:id="text">

<p>leidde den reiziger naar het hôtel dat inderdaad geen vijf
minuten van het station verwijderd, vlak aan den ingang lag der
onooglijke stad.</p>
<p rend="indent">Het geheele ongeval scheen dus te zullen
neerkomen op een oponthoud van een halven dag, want in den nanacht
zou wederom een trein in dezelfde richting het plaatsje
aandoen.</p>
<p rend="indent">Wat konden die weinige uren beteekenen voor
iemand, die op zijn lange reis al zoovele dagen had vermorst?</p>
<p rend="indent">Onmiddelijk na zijn promotie had George van
Doerhoven voor onbepaalden tijd van zijn moeder afscheid genomen
met plan het een en ander van de wereld te gaan zien, voordat hij
de verkregen kundigheden en het heldere hoofd, waarmêe de
natuur hem bedeeld had, in de eene of andere landsbetrekking aan de
maatschappij dienstbaar maakte.</p>
<p rend="indent">De uitdrukking: de wereld zien is voor zeer
verschillende opvattingen vatbaar. De geschiedvorscher, die van
land naar land trekt om met eigen oogen de terreinen te aanschouwen
waar de volkeren hunne drama's hebben afgespeeld, de kunstenaar,
die onder een anderen hemel dan dien van zijn vaderland een
dankbaarder stof voor penseel of pen hoopt te vinden, de
leeghoofdige die zijn verveling denkt te verdrijven door een
panorama van nieuwe beelden snel aan zijn blikken te laten
voorbijglijden, allen duiden hunne uiteenloopende doeleinden aan
met hetzelfde: de wereld zien.</p>
<p rend="indent">George's doel was het zeer begrijpelijke van een
jong, gezond en vermogend man, hij zocht avontuur.</p>
<p rend="indent">Waarin dit moest bestaan was hij zich slechts in
zooverre bewust als het woord: avontuur hem tamelijk zinledig
toescheen, wanneer er geen vrouw in betrokken was.</p>

</cell>
<cell xml:id="right"/>
</row>
<row>
<cell xml:id="text">
<p>[p. 5]</p>
</cell>
<cell xml:id="right"/>
</row>
<row>
<cell xml:id="text">

<p>Met de hedendaagsche manier van reizen beginnen echter de
avonturen hoe langer hoe zeldzamer te worden.</p>
<p rend="indent">Dit ondervond onze reiziger weldra tot zijn
groote teleurstelling, en toen hij een vijftal weken doelloos van
stad naar stad gezworven had zonder iets anders te ontmoeten dan
een vluchtige vriendschap van hoogstens een paar dagen of een
betaalde liefde van enkele uren, begon het reizen hem
tegentestaan.</p>
<p rend="indent">Het was op de terugreis dat zijn koffer voor de
eerste maal aan het onverwachte een plaatsje gaf in zijn uur voor
uur, ja, soms minuut voor minuut afgebakend reisplan. Was dus zijn
eerste gevoel verontwaardiging tegen eene directie geweest, die hem
dwingen durfde ter wille van een gebroken koffer in een
onaanzienlijk oord te overnachten waarvan hij den naam niet eens
kende, de bijna uitgedoofde hoop op avontuur, die aanstonds weer
opflikkerde, deed hem in het geval berusten en er zelfs een zeker
genoegen in scheppen.</p>
<p rend="indent">Dit laatste scheen echter van zeer korten duur te
zullen zijn.</p>
<p rend="indent">Het uiterlijk van Le jet d'eau - een naam dien
het hôtel waarschijnlijk aan het volslagen gebrek aan water in
de nabijheid der stad ontleende - was niet geschikt om een jeugdige
fantasie belust te maken op de avonturen, die haar binnen zulke
muren konden wachten.</p>
<p rend="indent">Het was een laag, wit-gepleisterd gebouwtje op
een bruin aangestreken rez-de-chaussée rustend, die met
houtwerk bekleed moest schijnen, maar op te veel plaatsen zijn verf
verloren had om in dit opzicht nog eenige illusie overtelaten.
Boven de dubbele deur, die wijd openstond, prijkte het woord
Café met gele letters, en voor de ramen trachtten een paar
vervelooze ijzeren</p>

</cell>
<cell xml:id="right"/>
</row>
<row>
<cell xml:id="text">
<p>[p. 6]</p>
</cell>
<cell xml:id="right"/>
</row>
<row>
<cell xml:id="text">

<p>tafels en houten stoelen het bewijs te leveren, dat het lokaal
inderdaad nog als koffiehuis dienst deed.</p>
<p rend="indent">Voor het overige was het vijfvensterig huis
tusschen de twee dakraampjes en het genoemd café slechts een
enkele verdieping rijk, waar zich het achttal kamers bevond, die
den naam van Hôtel du Jet d'eau moesten rechtvaardigen. Met
groote, eertijds zwarte, nu grauwe letters prijkte deze naam boven
de bruine bovenlijst van de koffiezaal.</p>
<p rend="indent">Toen George met zijn geleider binnentrad was er
geen enkele bezoeker aanwezig; ook de plaats achter het buffet was
ledig. In der haast merkte hij nog op dat een kleine glazen deur,
met een gordijntje bedekt, het opschrift droeg: restaurant, toen
een andere glazen deur naast het buffet openging en een oude vrouw
voor den dag kwam, die op tamelijk onvriendelijken toon vroeg wat
de heeren verlangden. De drager rekende het zich tot plicht Madame
met het ongeval van George bekend te maken en het gerimpeld gelaat
van de leelijke oude trachtte zich tot een glimlach te vertrekken,
welke haar schoonheid niet verhoogde. Met haar levendige grauwe
oogen, die in de diepe schaduwen van een paar borstelige, grijze
wenkbrauwen verscholen waren, monsterde zij den vreemdeling van het
hoofd tot de voeten, terwijl zij zich met een menigte woorden
bereid verklaarde hem de mooiste kamer van haar hôtel
aftestaan - die eigenlijk al door een ander besteld was. Zij zou
bovendien terstond iemand uitsturen om den smid te halen, die den
zwakken koffer met een paar stevige ijzeren banden moest voorzien.
Van een donker bord, waarop de nummers der kamers nauwelijks meer
leesbaar waren, greep zij toen een der</p>

</cell>
<cell xml:id="right"/>
</row>
<row>
<cell xml:id="text">
<p>[p. 7]</p>
</cell>
<cell xml:id="right"/>
</row>
<row>
<cell xml:id="text">

<p>minst verroeste sleutels, die op No. 5 hing en noodigde George
uit haar te volgen.</p>
<p rend="indent">De trap was steil en stoffig; de drager had
moeite zijn koffer naar boven te wringen.</p>
<p rend="indent">Zoodra George het vertrekje was binnengetreden
duwde hij de beide vensters en de gesloten zonneblinden open, want
de lucht was duf van onbewoondheid. De drager nam met een goede
fooi in de hand buigend afscheid en de grijnzende oude vroeg of
mijnheer nog iets te bevelen had.</p>
<p rend="indent">'Le serrurier aussi vite que possible, voilà
tout ce que je désire.'</p>
<p rend="indent">'Monsieur sera servi. En cas que monsieur aurait
besoin de quelque chose il n'aura qu'á sonner. Tenez, comme
ça.' De bruine, magere vingers trokken daarop aan een bruin
koord dat naast de deur hing, en een flauw geklingel bewees, dat de
verbinding met de schel nog in orde was. George antwoordde 'merci'
en de oude ging heen.</p>
<p rend="indent">Na al de droombeelden, die onzen reiziger bij het
inpakken van zijn rampzaligen koffer hadden voorge-zweefd, was er
iets belachelijks in het eerste en zeker laatste avontuur waarmede
de reis hem afscheepte. Misschien zou hij er inderdaad om gelachen
hebben als de omgeving iets opwekkender ware geweest. Maar de kale,
witte muren van het vertrekje, door het smalle bed met de rood en
wit gestreepte gordijntjes in den eenen hoek, door een roodbruin
geverfde latafel in den anderen en door twee matten stoelen met een
waggelende waschtafel daar tusschen gestoffeerd, de open haard
waarin een verroeste tang op een hoop papieren, gebroken fleschjes
en sigaretten-eindjes rustte, de gebarsten spiegel, die</p>

</cell>
<cell xml:id="right"/>
</row>
<row>
<cell xml:id="text">
<p>[p. 8]</p>
</cell>
<cell xml:id="right"/>
</row>
<row>
<cell xml:id="text">

<p>voor drie vierden van zijn oppervlakte nauwelijks eenige sporen
van foeliesel meer vertoonde, dat alles maakte een indruk van
armoede, ouderdom en verlatenheid die den blijmoedigste zou hebben
neergedrukt. En toen George het hoofd naar buiten stak was 't alsof
ook het landschap diezelfde armoede, dienzelfden ouderdom en
diezelfde verlatenheid ademde. In de rondte niets dan grauwe,
bouwvallige huisjes waarvoor kippen en varkens in mest en slijk
dartelden, vooze knotwilligen langs uitgedroogde slootjes en een
lange laan die, rechts met magere populieren, links met kleine
linden beplant, op het grauwe stations-gebouw uitliep. Op dit
oogenblik was daar behalve de terugkeerende kruier met zijn
piependen wagen slechts een tweetal havelooze kinderen te zien, die
zich vermaakten met het loskrabben van het dunne gras aan den
slootkant.</p>
<p rend="indent">Juist rees er een vroolijke, witte wolk boven het
station omhoog, een schelle fluit trilde uitdagend door de lucht,
de trein was vertrokken. -</p>
<p rend="indent">De koffer moest uitgepakt worden, dat was
duidelijk. Indien het ding nog niet was vast geroest zou hij zijn
goed zoolang in de latafel bergen. Het ding bleek nog niet
vastgeroest te zijn, de sleutel draaide om en na een ruk rechts en
een ruk links schoot de eerste lade vooruit. George knielde naast
zijn koffer neder en begon de zorgvuldig ingepakte kleedingstukken
op het Handelsblad overtebrengen, dat hij in het stoffige meubel
had uitgevouwen.</p>
<p rend="indent">Een paar minuten hiermede bezig meende hij een
zacht kloppen op de deur te hooren.</p>
<p rend="indent">Hij luisterde even en het kloppen werd iets
harder herhaald.</p>
<p rend="indent">'Entrez.'</p>

</cell>
<cell xml:id="right"/>
</row>
<row>
<cell xml:id="text">
<p>[p. 9]</p>
</cell>
<cell xml:id="right"/>
</row>
<row>
<cell xml:id="text">

<p>De meening, dat het de oude was die binnenkwam deed hem zonder
opkijken met uitpakken voortgaan, toen een zwart vrouwenkleedje
langs hem henen schoof en hij zich herinnerde dat de oude in het
bruin was gekleed. Hij richtte zich half overeind en zijn blik viel
op een slank middel en een blank halsje waarop een zware, donker
bruine vlecht rustte.</p>
<p rend="indent">Dus was er dan toch iets jongs in huis.</p>
<p rend="indent">Terwijl het meisje een karaf water en een glas op
de waschtafel neerzette, sprong hij op.</p>
<p rend="indent">'Bonjour petite.' Reeds strekte hij de hand naar
haar middel uit.... toen zij het hoofd omwendde en hem
aanzag...</p>
<p rend="indent">De opgeheven arm zonk weer omlaag, zwijgend
staarde hij haar een paar seconden aan; werktuigelijk fluisterden
zijn lippen: 'God, welke oogen', en toen was zij verdwenen. -</p>
<p rend="indent">Maar dat was immers belachelijk. Hij, die gewoon
was met alle aardige kamerkatjes uit de hôtels op zulk een
vertrouwelijken voet omtegaan dat de teederste verhouding tot de
schoonen van die maatschappelijke kaste hem niet eens meer den naam
van avontuur waardig scheen, zou zich door de oogen van een kind
uit een smerige herberg van een vergeten provincie-stadje dusdanig
uit het veld laten slaan, dat hij haar niet eens om het middel
durfde vatten? Hij zou aarzelen voor tijdverdrijf zich eenmaal
datgene te veroorloven wat zich elken dag misschien het heele
garnizoen niet ontzegde? Schaam je George!</p>
<p rend="indent">Aanstonds gescheld zooals de oude 't heeft
voorgedaan, het een of ander likeurtje besteld, met het
plechtig</p>

</cell>
<cell xml:id="right"/>
</row>
<row>
<cell xml:id="text">
<p>[p. 10]</p>
</cell>
<cell xml:id="right"/>
</row>
<row>
<cell xml:id="text">

<p>voornemen geen droppel van het vergift te proeven, en dan
aanstonds die dwaasheid hersteld!</p>
<p rend="indent">Hij schelde en het meisje kwam terug, maar bleef
aan de deur staan.</p>
<p rend="indent">Hij beschouwde haar met aandacht.</p>
<p rend="indent">Zij was lang en slank van gestalte, maar te
hoekig, te armoedig van lijnen om schoon te mogen heeten. Het
gelaat met de bleeke lippen droeg eveneens te duidelijke sporen van
ontbering en vermoeienis dat het zich de weelde van mooi te zijn
had kunnen veroorloven. De oogen alleen, de donkerbruine
gazellen-oogen onder de zwarte wimpers, die in hun blauwachtig wit
als zwarte diamanten glansden in bleeke opalen gevat, oefenden een
zonderlinge werking op George uit. Haar zeldzame schoonheid trok
hem aan, doch het schuwe wantrouwen van haar blik stootte hem
tegelijkertijd af als een scherp wapen dat tegen zijn borst werd
gericht Het arme kind gebruikte onbewust dat wapen waarmee de
natuur het voor den levensstrijd had toegerust, maar de gedachte
dat hij immers maar een deern uit een herberg tegenover zich had
moest het in George's oogen weldra zijn kracht ontnemen.</p>
<p rend="indent">'Entrez donc, mon enfant.'</p>
<p rend="indent">'Indien mijnheer Hollander is, wij zijn allen uit
Maastricht.'</p>
<p rend="indent">De uitroep van George was haar dus niet
ontgaan.</p>
<p rend="indent">'Een landgenoote des te beter, maar kom toch
binnen. Het tocht hier onverdragelijk.'</p>
<p rend="indent">Met deze woorden vatte hij haar bij de hand, trok
haar zacht naar binnen en liet de deur achter haar toevallen.
Weerstand bood zij niet, maar het ovale kopje week tusschen de
schouders terug, de donkere wenk-</p>

</cell>
<cell xml:id="right"/>
</row>
<row>
<cell xml:id="text">
<p>[p. 11]</p>
</cell>
<cell xml:id="right"/>
</row>
<row>
<cell xml:id="text">

<p>brauwen trokken boven het fijne neusje samen en strak bleef haar
blik op hem rusten.</p>
<p rend="indent">'Wat verlangt u?'</p>
<p rend="indent">'Ik verlang niets, ik smeek alleen.'</p>
<p rend="indent">Zij trachtte haar hand terugtetrekken, maar
George hield ze vast.</p>
<p rend="indent">'Nu, wat wil u?'</p>
<p rend="indent">'Een kus!'</p>
<p rend="indent">Met een ruk was zij los en twee stappen
achteruitgesprongen. George dacht aan die schichtige huisdieren,
welke iedereen liefheeft en iedereen sart.</p>
<p rend="indent">'Wees niet kinderachtig. Ik doe je immers geen
kwaad.'</p>
<p rend="indent">'Ach! laat mij.'</p>
<p rend="indent">Er was zoo iets dringends in dit 'laat mij' dat
George het onmogelijk verwarren kon met de schijnbare
tegenstribbelingen waaraan hij bij dergelijke ondernemingen was
gewend. Ook keek hij haar weer een oogenblik besluiteloos aan
voordat hij zijn aanval dorst hervatten, maar 't was immers maar
een kind uit een herberg.</p>
<p rend="indent">'Kom, wees nu niet mal, Antje, Truitje of hoe
heet je?'</p>
<p rend="indent">'Hanna.'</p>
<p rend="indent">'Nu Hanna dan, willen wij vrede sluiten?'</p>
<p rend="indent">Weer strekte hij den arm uit ten einde haar om
het middel te vatten en haar blik zou hem niet meer weerhouden
hebben, toen de grimmige bijna heesche toon van haar stem door zijn
ooren sneed als het geblaas van een kat.</p>
<p rend="indent">'Laat mij!'</p>
<p rend="indent">Hij schrok terug, en Hanna was verdwenen. -</p>
<p rend="indent">Er zijn menschen die elke weerstand prikkelt;
anderen leggen spoedig het hoofd in den schoot. Ofschoon niet van
moed ontbloot behoorde George eer tot de laatste</p>

</cell>
<cell xml:id="right"/>
</row>
<row>
<cell xml:id="text">
<p>[p. 12]</p>
</cell>
<cell xml:id="right"/>
</row>
<row>
<cell xml:id="text">

<p>dan tot de eerste soort. Bovendien was er iets pijnlijks in den
uitroep van het meisje geweest dat een gevoel van medelijden in hem
had opgewekt. Hij begon er aan te twijfelen of het garnizoen wel
zoo gelukkig was als hij aanvankelijk had gemeend. Het hinderde hem
wel eenigszins dat zij niets van hem wilde weten, maar waarom zou
hij zich meer moeite voor dit schuwe kind geven? Wat ging zij hem
ten slotte aan?</p>
<p rend="indent">Evenwel, hij verkoos voor zijn geld bediend te
worden. Hij had niets besteld en schelde dus nogmaals.</p>
<p rend="indent">Niemand verscheen.</p>
<p rend="indent">Wederom trok hij aan het koord.</p>
<p rend="indent">Het bleef stil in den gang.</p>
<p rend="indent">Nu begon hij herhaaldelijk te luiden. Zulk een
slechte bediening had hij nog nooit ondervonden.</p>
<p rend="indent">Eindelijk werd er geklopt en verscheen de oude
zelve.</p>
<p rend="indent">'Ik moet mijnheer om verschooning vragen, dat wij
hem zoo lang lieten wachten, maar met dat jonge goed is het
moeilijk huishouden. Ik kan niet alles zelf doen. Hanna moet de
kamers bedienen, wanneer ik in het buffet ben, en dat nest heeft
het op eens in 't hoofd gekregen dat zij niet gaan wil. Mijnheer
moet maar niet op die kuren letten; straks zal...'</p>
<p rend="indent">''t Is goed. Geef mij een glas van een of ander
bitter, het doet er niet toe welk?'</p>
<p rend="indent">'Is Vermouth naar mijnheers smaak? Den onze kan
ik u bijzonder...'</p>
<p rend="indent">'t Is mij alles hetzelfde.'</p>
<p rend="indent">'Mijnheer zal aanstonds bediend worden.'</p>
<p rend="indent">Hanna had het dus inderdaad kwalijk genomen dat
hij gepoogd had haar een kus te geven. Bespottelijke aanstellerij!
Zou zij zich misschien op prijs willen houden?</p>

</cell>
<cell xml:id="right"/>
</row>
<row>
<cell xml:id="text">
<p>[p. 13]</p>
</cell>
<cell xml:id="right"/>
</row>
<row>
<cell xml:id="text">

<p>In dien strik zou zij hem althans niet vangen! Hij wilde niet
eens in den Jet d'eau eten. Zoodra zijn koffer was uitgepakt zou
hij naar een beteren restaurant gaan zoeken waar hij zijn maag voor
eenige uren tevreden kon stellen.</p>
<p rend="indent">Hij kleedde zich aan en ging uit. In den gang
hoopte hij Hanna in 't voorbijgaan zijn onverschilligheid te kunnen
toonen, maar zij bleef onzichtbaar.</p>
<p rend="indent">De weinige hôtels, die het stadje rijk was
hadden niet veel beter voorkomen dan George's kwartier. Hij vond er
echter een dragelijk middagmaal en daarna in een net koffiehuis een
goeden mazagran. Tot laat in den avond hield hij zich bezig met
couranten lezen en toekijken naar het biljardspel, toen keerde hij
naar Le Jet d'eau terug.</p>
<p rend="indent">Een paar gasten waren in het Café aanwezig
en de oude troonde achter het buffet. Tot haar niet geringen spijt
moest zij hem een slechte tijding brengen. Wat zij gevreesd had was
gebeurd. De smid had geweigerd te komen omdat het een heiligen-dag
was. Mijnheer zou wel weten dat men van de Fransche werklieden op
zulke dagen niets gedaan kan krijgen. Zij had geen middel
onbeproefd gelaten om den man te bewegen voor haar eene
uitzondering te maken, maar alles was vergeefs geweest. Morgen
vroeg zou hij bepaald komen.</p>
<p rend="indent">Het was zeker verwonderlijk dat George geen
argwaan koesterde omtrent de waarheid van deze bewering. Dit kwam
echter niet in hem op. Wel verzon hij allerlei middelen om ondanks
alle station-chefs en smeden toch dien nacht te vertrekken; doch
een welbegrepen eigenbelang deed hem inzien dat een dergelijke
zegepraal hem alleen last en schade zou kunnen veroorzaken. Hij</p>

</cell>
<cell xml:id="right"/>
</row>
<row>
<cell xml:id="text">
<p>[p. 14]</p>
</cell>
<cell xml:id="right"/>
</row>
<row>
<cell xml:id="text">

<p>schikte zich dus niet zonder wrevel in zijn lot en gaf last zijn
bed voor den nacht in gereedheid te brengen. Terwijl men hiermede
bezig was bleef hij beneden wachten, door de gasten begluurd, wier
fluisterende toon hem geen twijfel liet aangaande het onderwerp van
hun gesprek.</p>
<p rend="indent">Daarna volgde hij de oude naar boven en wierp als
een laatste uiting zijner machtelooze verbolgenheid de deur met
kracht achter zich toe. Het hinderde hem vooral Hanna niet weder
gezien te hebben.</p>
<p rend="indent">Hij verwisselde nu zijn schoenen voor een paar
pantoffels en hing zijn jas aan een spijker in de deur.</p>
<p rend="indent">Terwijl hij naar een bergplaats of kapstok voor
zijn overige kleederen omzag viel 't hem in het oog dat de karaf
water en het glas weder verdwenen waren.</p>
<p rend="indent">Zijn eerste gedachte was terstond te schellen,
maar de oude was zoo langzaam en wanneer het water den geheelen
nacht op een slaapkamer had gestaan zou het morgen toch niet frisch
meer zijn. Beter was 't eerst den volgenden ochtend te
schellen.</p>
<p rend="indent">Hij ging dus voort zijn toebereidselen voor den
nacht te maken en wond zijn horlogie op, toen hij eenig gedruisch
op den gang vernam. Onwillekeurig lette hij op. Men liep heen en
weer en praatte snel, doch met ingehouden stem. Verstaan kon hij
niets, maar de geluiden die hij hoorde waren zoo zonderling dat hij
desnietemin luisteren bleef. Nu eens was het alsof men met het een
of ander gooide, dan weer meende hij snikken te onderscheiden.
Eindelijk kwam er een oogenblik van stilte, daarna een korte,
heftige galm, gevolgd door een duidelijk: 'neen'... was dat Hanna's
stem niet?</p>
<p rend="indent">Snel rukte hij de deur open, het licht zijner
kaars</p>

</cell>
<cell xml:id="right"/>
</row>
<row>
<cell xml:id="text">
<p>[p. 15]</p>
</cell>
<cell xml:id="right"/>
</row>
<row>
<cell xml:id="text">

<p>verdoofde door den plotselingen tocht, maar hij zag toch dat
rechts en links een donkere gedaante in de duisternis van den
slecht verlichten gang verdween en dat voor hem stond... Hanna.</p>
<p rend="indent">'Wat gebeurt hier'?</p>
<p rend="indent">'Niets... niets. Ik heb vergeten u een karaf
water te brengen. Ziehier.'</p>
<p rend="indent">Met deze woorden reikte zij hem een blad toe waar
op de karaf en het glas stonden, maar George nam het niet aan.</p>
<p rend="indent">Intusschen was de kaarsvlam tot rust teruggekeerd
en viel het volle schijnsel op Hanna's gestalte. Met één
oogopslag begreep George dat iemand haar geweld had willen aandoen.
Haar kleeding was in wanorde, de vlecht hing bijna los op haar
schouder neer. Haar oog stond zoo verbijsterd, zoo wild, haar
lippen waren zoo krampachtig op elkander gedrukt, haar handen, die
het blad vasthielden beefden alsof zij de koorts had. Zij had
weerstand geboden, dat was duidelijk. Met de razernij der onmacht
in 't hart had zij aan het getergde lam gelijk zich koppig verzet,
de scheldwoorden niet geteld, de slagen verdragen, haar woede
verkropt met verstompende hardnekkigheid.</p>
<p rend="indent">George vatte niet recht wat er voorgevallen was,
maar Hanna's 'laat mij' klonk hem nog in de ooren, en hij gevoelde
zich medeplichtig aan een dwingelandij waarvan hij het doel niet
begreep.</p>
<p rend="indent">'Vertel mij toch wat er gebeurd is?'</p>
<p rend="indent">'Niets, wees zoo goed dit aantenemen. Het behoort
in uw kamer.'</p>
<p rend="indent">Weder voldeed George niet aan dit verzoek.</p>
<p rend="indent">''t Is mijn schuld dat men je hard gevallen is...
Men heeft je willen dwingen mij te bedienen, niet waar Hanna?'</p>

</cell>
<cell xml:id="right"/>
</row>
<row>
<cell xml:id="text">
<p>[p. 16]</p>
</cell>
<cell xml:id="right"/>
</row>
<row>
<cell xml:id="text">

<p>Zij antwoordde niet.</p>
<p rend="indent">'Schenk mij vergiffenis.'</p>
<p rend="indent">Zij bleef zwijgen, den blik strak op het blad
gevestigd, dat zij nog immer naar George uitgestrekt hield.</p>
<p rend="indent">'Wees niet onbarmhartig. Zeg dat je mij
vergeeft... Is het zoo Hanna, vergeef je mij?'</p>
<p rend="indent">Thans sloeg zij de zwarte wimpers omhoog.
Verbaasd staarde zij hem een oogenblik aan en George verbeeldde
zich dat er minder wantrouwen in dien blik lag.</p>
<p rend="indent">Toen antwoordde zij nauw hoorbaar:</p>
<p rend="indent">'Ja.'</p>
<p rend="indent">Nog een paar seconden bleef haar donker oog op
hem rusten, haar lippen bewogen zich als wilde zij spreken, toen
reikte zij hem het blad over, fluisterde 'goeden nacht' en
ging.</p>
<p rend="indent">Indien hem een spook verschenen ware, had George
niet strakker op de deur kunnen staren waardoor Hanna verdwenen
was. Hij was het zich nauwelijks bewust dat zij er niet meer stond.
Zijn oog zag haar nog voor zich, hij droomde wakend en in dien
droom veranderde Hanna's gestalte in een beeld, dat eenmaal een
diepen indruk op zijn gemoed had gemaakt, ofschoon hij 't slechts
door een goede kopie kende. Voor Rafaël's heilige Cecilia had
hij zich in een oogenblik van exstase afgevraagd of 't nog mogelijk
is aan gewone liefde, aan een zaligheid van bezitten te denken,
wanneer men door den hemelschen blik uit zulke oogen wordt
getroffen. -</p>
<p rend="indent">Een licht, maar duidelijk tikken op de deur
stoorde zijn visioen. Hij was overtuigd dat het Hanna wezen zou.
Haastig trad zij binnen, sloot de deur achter zich toe en kwam
recht op hem aan. Toen zij sprak klonk haar stem gejaagd en even
heesch als 's morgens.</p>

</cell>
<cell xml:id="right"/>
</row>
<row>
<cell xml:id="text">
<p>[p. 17]</p>
</cell>
<cell xml:id="right"/>
</row>
<row>
<cell xml:id="text">

<p>'Hoor... 't is beter dat u alles weet... Zij heeft het plan
beraamd, toen zij na den dood van moeder in huis is gekomen. Met
vader doet zij wat haar goeddunkt, omdat hij altijd dronken is. Hij
liet de zaak verloopen en heeft toch geld noodig om te kunnen
drinken... Ik heb gezegd dat ik het nooit doen zou, nooit! Toen
hebben zij mij geslagen, gestompt en bij de haren getrokken. Ik wil
niet, God weet het, dat ik niet wil, maar ik ben bang voor haar en
vader is zoo sterk.'</p>
<p rend="indent">George begreep den zin niet recht van die
zenuwachtig uitgestooten woorden.</p>
<p rend="indent">'Maar wat willen zij dan toch, Hanna? Spreek
bedaard, ik zal je immers geen kwaad doen.'</p>
<p rend="indent">'Juist, u is goed, daarom wil ik 't u zeggen. Ik
ben bedaard, hoor maar. 't Kan mij ook niet schelen of zij weten
dat ik u alles vertel. Zij willen dat ik bij u binnen zal gaan en
aardig tegen u zijn.'</p>
<p rend="indent">'Nu en dan?'</p>
<p rend="indent">'En dan... dan zal vader binnenkomen en zeggen
dat u zijn kind verleid heeft, dat u mij trouwen moet of dat hij u
voor het gerecht zal brengen. Tante zegt dat u dan een
schadevergoeding zal aanbieden en dat vader het dubbele vorderen
moet.'</p>
<p rend="indent">George stond als door den bliksem getroffen.</p>
<p rend="indent">Zijn eerste gewaarwording was slechts eene van
schrik. Hij keek om zich heen als zocht hij een verborgen
sluipmoordenaar.</p>
<p rend="indent">In welk huis had zijn kwaad gesternte hem dan
toch gevoerd?</p>
<p rend="indent">Het bewustzijn echter van nog niets gevaarlijks
verricht te hebben en de zekerheid van het gevaar te kunnen
trotseeren nu hij 't kende, deden dat eerste</p>

</cell>
<cell xml:id="right"/>
</row>
<row>
<cell xml:id="text">
<p>[p. 18]</p>
</cell>
<cell xml:id="right"/>
</row>
<row>
<cell xml:id="text">

<p>gevoel weldra in hevige verontwaardiging overgaan. Hij kreeg
behoefte zich zelven genoegdoening te verschaffen, maar zijn
verontwaardiging strekte zich ook tot Hanna uit. Hij had diep
medelijden met dit arme slachtoffer van gemeene dwingelandij, en
aan dit medelijden paarde zich de dankbaarheid dat zij hem voor het
gevaar had gewaarschuwd. Hij zag haar aan en zijn eigen grieven
raakten op den achtergrond, haar zaak werd de zijne. Zijn
verontwaardiging klom tot toorn, zijn toorn tot strijdlust, het
werd hem eensklaps duidelijk dat het zijn plicht was als kampioen
optetreden voor dit verdrukte kind. Daarom riep hij uit:</p>
<p rend="indent">'Arm kind, van mij zal je niets te vreezen
hebben. Integendeel, zoolang ik hier ben zal niemand je geweld
aandoen. Ga gerust hier in en uit. Wee hem, die 't zal wagen je te
verdenken! Er is nog gerechtigheid te krijgen en er zijn nog wel
middelen te vinden om zulk ellendig opzet onschadelijk te
maken'!</p>
<p rend="indent">Die uitwerking harer woorden had Hanna in 't
geheel niet voorzien. Haar doel was geweest George te redden; voor
haar zelve nam zij de mogelijkheid van een bevrijding uit haar
banden niet aan. Vreezende dat hij haar verkeerd begrepen had
antwoordde zij:</p>
<p rend="indent">'Neen, ga van hier zoo spoedig u kan. Dat is wat
ik zeggen wilde. Voor mij kan niemand iets doen.'</p>
<p rend="indent">George bedaarde echter zoo spoedig niet.</p>
<p rend="indent">'Denk je dat ik zulk een schandelijk misbruik van
vaderlijke macht kalm zou kunnen aanzien. Neen Hanna, je hebt die
tirannij lang genoeg geduld. Ik ben het lot, dat mij herwaarts
gevoerd heeft, dankbaar. Reken op mij. Je zult gered worden al
moest ik daarvoor ook nog</p>

</cell>
<cell xml:id="right"/>
</row>
<row>
<cell xml:id="text">
<p>[p. 19]</p>
</cell>
<cell xml:id="right"/>
</row>
<row>
<cell xml:id="text">

<p>zoo lang hier blijven. Morgen zullen wij overwegen wat er gedaan
moet worden. Reken op mij.'</p>
<p rend="indent">Die woorden troffen Hanna, maar zij begreep ze
niet. Zij was er te zeer aan gewend iedereen te wantrouwen, in elk
woord een valstrik te zien. Daarom zweeg zij eerst verwonderd,
zeide toen zoo koel mogelijk: 'ik dank u,' reikte hem niet eens de
hand, en ging heen met een 'goeden nacht' dat nog zachter klonk dan
voorheen.</p>
<p rend="indent">In zenuwachtige opwinding bleef George achter.
Hanna's koelheid was hem niet eenmaal opgevallen. Een menigte
plannen kwamen hem in 't hoofd. Nu eens wilde hij de politie
terstond in kennis stellen van hetgeen hij had gezien en gehoord,
dan weer scheen het hem beter toe den ouden dronkaard met Hanna's
bijstand in de een of andere val te lokken. Voor beide gevallen
schetste hij zich den loop van zaken, en elk tafereel waarin hij
den held zou spelen aan wien Hanna hare bevrijding te danken had
werkte hij uitvoerig en met sterke kleuren uit. Laat legde hij zich
te bed, en kon eerst niet slapen. De heldenrol, die hij zich had
toegedacht, speelde hij voort tot diep in den nacht. Toen eindelijk
de afgematte zenuwen de kracht misten aan de waarheid harer eigene
beelden te twijfelen, ging de voorstelling in het droomgezicht over
en maakte een onrustige vermoeiende slaap zich van hem meester.</p>

<p>De morgenstond heeft zelden geestdrift in den mond. Toen George
den volgenden ochtend ontwaakte kwam hem geen enkel plan van den
vorigen avond meer doeltreffend voor. Den vader kende hij in 't
geheel nog niet en van de huiselijke omstandigheden wist hij bitter
weinig. Liep hij dus niet groot gevaar zijn handen te</p>

</cell>
<cell xml:id="right"/>
</row>
<row>
<cell xml:id="text">
<p>[p. 20]</p>
</cell>
<cell xml:id="right"/>
</row>
<row>
<cell xml:id="text">

<p>branden, wanneer hij zich bemoeien ging met zaken, die hem
eigenlijk niet raakten? Was hij niet op het punt iemand te
veroordeelen, zonder hem gehoord te hebben en een meisje te
compromitteeren door haar te verdedigen?</p>
<p rend="indent">Nogtans wilde hij de zaak niet opgeven. Er bleef
immers een verstandige middelweg over, die de omstandigheden
afwacht, omdat hij de kracht mist ze te gemoet te gaan.</p>
<p rend="indent">In den eeuwenouden strijd tusschen verstand en
gevoel blijft de zegepraal 's morgens immer aan het eerste, wanneer
het met frissche krachten den aanval waagt. Het gevoel heeft als
een bloem den middaggloed noodig om 's avonds dien rijkdom van
geuren uittestralen, waardoor het de koele redeneering bedwelmt en
overwint.</p>
<p rend="indent">Het gevolg van George's overdenkingen was een
zekere mate van terughouding tegenover Hanna, welke zij tot zijn
bevreemding met gelijke munt scheen te betalen. De oorzaak hiervan
bevroedde hij niet. Hij was niet genoeg menschenkenner om intezien
dat er in Hanna iets omging hetwelk zij zelve te vergeefs trachtte
te begrijpen. Terwijl in andere vrouwen van haar leeftijd al lang
die duizenderlei gevoelens zijn ontwaakt, welke als voorboden der
liefde zulk een duidelijk beeld geven van de machtige godheid wier
herauten zij zijn, dat het menschelijk hart niet twijfelen kan
welke gast het herbergt, wanneer zij er eensklaps haar
zegevierenden intocht doet, was haar gemoed door den verstompenden
invloed van ellende en slechte behandeling nooit verder gekomen dan
het kinderlijk standpunt waarop het bij den dood harer moeder had
gestaan. Nagenoeg bezinningsloos had zij de volgende jaren
doorleefd; slechts het wantrouwen en het weerstandsvermogen hadden
zich</p>

</cell>
<cell xml:id="right"/>
</row>
<row>
<cell xml:id="text">
<p>[p. 21]</p>
</cell>
<cell xml:id="right"/>
</row>
<row>
<cell xml:id="text">

<p>ontwikkeld. Zij verdedigde zich, maar welken schat zij op die
wijze trachtte te redden was haar zoo goed als onbekend; geen
omgang met anderen had het haar geleerd. Het vrouwelijk instinct
verzette zich en de onbegrepen lessen, die haar moeder in het
aanvankelijk zoo weeke gemoed had geprent, vormden de leus
waaronder de strijd werd gevoerd.</p>
<p rend="indent">Zoo bracht dus de morgen een gedwongenheid
tusschen hen aan, waarvan de vorige avond het tegendeel had doen
vermoeden. Beiden vermeden elkander en beiden verlangden naar
elkanders tegenwoordigheid. Den geheelen dag dwaalde George door
het huis, den gang in, den gang uit, van de straat naar zijn kamer
en van zijn kamer naar de straat. Kwam hij Hanna toevallig tegen
dan was 't al veel wanneer hij niet zwijgend voorbijging en een
enkele alledaagsche opmerking over het weer ten beste gaf of een
overbodige vraag deed zonder zich om het antwoord te
bekommeren.</p>
<p rend="indent">Lang voor het etensuur deelde hij haar zijn
voornemen mede het middagmaal in den restaurant te nemen. De toon
waarop hij sprak had meer van een onderdanig verzoek dan van een
bevel. Zij antwoordde alleen dat het goed was.</p>
<p rend="indent">Tegen zes ure begon zij een der kleine tafels te
dekken. Hij zat er bij en wendde geen oog van haar af. Elke harer
bewegingen boezemde hem belang in.</p>
<p rend="indent">Onder anderen bemerkte hij iets sierlijks in haar
gang dat hem gisteren niet was opgevallen. Ook zag hij, dat zij
kleine, nette voeten had en goedgevormde handen, die echter door
ruw werk waren bedorven.</p>
<p rend="indent">Stil en rustig ging zij haar gang, maar keerde
haar blik geen enkele maal naar hem henen. Dit verdroot hem</p>

</cell>
<cell xml:id="right"/>
</row>
<row>
<cell xml:id="text">
<p>[p. 22]</p>
</cell>
<cell xml:id="right"/>
</row>
<row>
<cell xml:id="text">

<p>min of meer. Eindelijk kwam zij hem vragen of hij wilde
aanzitten. Bij die vraag keek zij hem in de oogen. Gaarne had hij
iets aardigs geantwoord maar er viel hem niets in.</p>
<p rend="indent">Zij bediende zelve.</p>
<p rend="indent">Voor het dessert spraken zij weinig; toen vroeg
hij:</p>
<p rend="indent">'Er is immers niets meer gebeurd na gisteren
avond, Hanna?'</p>
<p rend="indent">'Niets.'</p>
<p rend="indent">'Roep mij terstond te hulp wanneer iemand je
kwaad doet. Niet alleen zal ik je dan bijstaan, maar ik zal ook
kunnen getuigen wat ik gezien heb. Het zou niet kwaad zijn als die
oude tooverkol eens een lesje kreeg dat haar bleef heugen.'</p>
<p rend="indent">Hanna's antwoord volgde niet onmiddelijk. 't Was
alsof zij zich een zinsnede te binnen moest brengen, waarover zij
lang had nagedacht.</p>
<p rend="indent">'Ik verzuimde gisteren avond u danktezeggen voor
uw welwillendheid, maar ik heb bedacht dat het niet goed voor u is
hier te blijven. Vader is soms zoo driftig. U zou licht
onaangenaamheden met hem kunnen krijgen en hij is heel sterk.
Bovendien zoodra u weg was zou...</p>
<p rend="indent">'Geen zorgen voor den tijd, Hanna. Laat dit eens
aan mij over. Het zou toch wel erg zijn, indien er geen middel
bestond je tegen de gevolgen van zulk een ongehoorde tirannij te
beschermen.'</p>
<p rend="indent">Hanna richtte nu haar groote oogen weer recht op
de zijnen, en hij was overtuigd dat zijn verbeelding geen schuld
had aan het vertrouwen dat hij er in las.</p>
<p rend="indent">Wanneer het voor elke vrouw zulk een rijkdom is
een beschermer te vinden aan wiens borst zij zich veilig voelt, dat
zij zich vaak denkbeeldige gevaren schept om</p>

</cell>
<cell xml:id="right"/>
</row>
<row>
<cell xml:id="text">
<p>[p. 23]</p>
</cell>
<cell xml:id="right"/>
</row>
<row>
<cell xml:id="text">

<p>dat genot te kunnen smaken of verhoogen, was 't dan te
verwonderen dat het verlaten, mishandelde kind, bezweek voor het
eerste woord van vriendschap en medelijden zoodra zij tot het besef
kwam van een enkelen verdediger te bezitten, die moedig voor haar
in de bres sprong, onder al de vijanden welke haar omringden.</p>
<p rend="indent">Voor George aan den anderen kant was er niets
meer noodig dan die straal van vertrouwen en dankbaarheid om weer
geheel onder den invloed van Hanna's sprekende oogen te komen en
met nieuwe opgewondenheid zijn heldenrol optevatten, die hij 's
morgens zoo koel ter zijde had gelegd. Zoo ging hij dus voort:</p>
<p rend="indent">'Indien ik je helpen zal moet ik alles van je
omstandigheden weten. Verzwijg mij dus niets. Gisterenavond sprak
je van je moeder. Is die al lang dood?'</p>
<p rend="indent">'Het wordt weldra zeven jaar.'</p>
<p rend="indent">'Hield je veel van haar?'</p>
<p rend="indent">'Heel veel, maar niet genoeg. Ik dacht toen dat
alle menschen zoo goed en zoo lief waren als zij, maar nadat zij
gestorven is heeft niemand meer van mij gehouden. Zij heeft mij
alles geleerd. Altijd waren wij samen. Vader was ook goed voor mij
zoolang zij leefde, ofschoon hij mij dikwijls sloeg, maar hij dronk
toen nog niet. - Ik geloof niet dat hij zooveel als ik van moeder
heeft gehouden' - voegde zij er peinzend tusschen. 'Op zekeren dag,
't was een Zondag, zat zij aan de tafel te schrijven, toen ik haar
op eenmaal het hoofd voorover buigen zag alsof zij in slaap viel.
Ik schrok want moeder sliep nooit in onder haar werk, en zij was
ook akelig bleek geworden. Ik schreeuwde niet, maar liep naar
vader, die mij terstond naar den dokter stuurde.</p>

</cell>
<cell xml:id="right"/>
</row>
<row>
<cell xml:id="text">
<p>[p. 24]</p>
</cell>
<cell xml:id="right"/>
</row>
<row>
<cell xml:id="text">

<p>Toen ik terugkwam, mocht ik haar niet meer zien... vader zei dat
zij dood was.'</p>
<p rend="indent">Bij den aanvang van dit eenvoudig verhaal was
Hanna werktuigelijk op den stoel gaan zitten, dien George onder de
tafel had uitgeschoven. Terwijl zij de laatste woorden sprak had
zij de hand, die op de tafel steunde voor het gelaat gedrukt. Zij
zag het verleden weer.</p>
<p rend="indent">Geen traan ontrolde haar oog, geen zucht
ontsnapte haar lippen. Wie niet wist welk een schat van geluk en
welk een berg van leed sommige stille, noordsche naturen in zich
bevatten kunnen, zonder dat haar uiterlijk eenige aandoening
verraadt, zou haar licht en onverdiend van gevoelloosheid hebben
beschuldigd. George voelde dat zij leed, daarom drukte hij zacht
haar vrije hand, die zij echter aanstonds terugtrok.</p>
<p rend="indent">Na een oogenblik zwijgens trachtte hij het
gesprek op een ander onderwerp te brengen.</p>
<p rend="indent">Het diner was afgeloopen, hij vroeg om
koffie.</p>
<p rend="indent">Eenigszins verschrikt door die vraag sprong zij
op om aan zijn verzoek te voldoen.</p>
<p rend="indent">Bij haar terugkeer begon zij aanstonds de borden
en glazen wegtenemen, zonder meer een woord tot George te richten.
Eerst toen hij haar bepaald ondervroeg, vernam hij dat haar vader
na den dood zijner vrouw allengs aan het drinken was geraakt. Eerst
had zij getracht de zaak, die goed bekend stond, in gang te houden,
maar op zekeren dag was haar tante aangekomen en had de ellende een
aanvang genomen. Tante, die alleen uit berekening zich over haar
broeder had ontfermd, vond geen reden om den goeden naam van het
hôtel optehouden, en verbood haar zelfs de meest noodzakelijke
maatregelen voor in- en uitwendige zui-</p>

</cell>
<cell xml:id="right"/>
</row>
<row>
<cell xml:id="text">
<p>[p. 25]</p>
</cell>
<cell xml:id="right"/>
</row>
<row>
<cell xml:id="text">

<p>verheid te nemen. Het huis moest vervallen en de zaak verloopen.
Toen nu - eerst weinige dagen geleden - de dronkaard bemerkte dat
zijn inkomsten tot ongeveer niets waren ingekrompen, was hij wel
genoodzaakt geweest zijn hôtel voor een kleinigheid aan zijn
zuster overtedoen, die beloofde hem en zijn dochter te zullen
onderhouden.</p>
<p rend="indent">De koffie was het beste dat George nog in Le jet
d'eau genoten had. Hanna had ze bij het open venster klaar gezet,
waar hij nu met volle teugen de frissche avondlucht inademde,
terwijl hij met verrukking de slanke gestalte gadesloeg, die rustig
in het vertrek op en neer ging en hem nu en dan met een blik uit
haar prachtige oogen het hart dubbel snel kloppen deed. Hij genoot
de dankbaarheid waarop hij aanspraak meende te hebben. Op eens
bleef zij vlak voor hem staan en vroeg:</p>
<p rend="indent">'Heeft u nog een moeder?'</p>
<p rend="indent">'Ja zeker.'</p>
<p rend="indent">'Waarom is die niet bij u?'</p>
<p rend="indent">'Wij reizen niet altijd samen.'</p>
<p rend="indent">'Reist u voor zaken?'</p>
<p rend="indent">'Neen, voor genoegen. Verleden jaar heb ik zes
weken met mijne moeder gereisd.'</p>
<p rend="indent">'Dat moet heerlijk wezen. Om zoo te kunnen reizen
moet men veel geld hebben.'</p>
<p rend="indent">George wist niet wat te antwoorden, toen zij
vervolgde:</p>
<p rend="indent">'Heeft u ook geld genoeg om naderhand uw vrouw
mede te kunnen nemen?'</p>
<p rend="indent">'Bij ons is 't de gewoonte altijd een
huwelijksreisje te doen' antwoordde George, die weer met de vraag
verlegen was.</p>
<p rend="indent">'O! dat moet een genot zijn, wanneer u veel van
haar houdt en zij...'</p>

</cell>
<cell xml:id="right"/>
</row>
<row>
<cell xml:id="text">
<p>[p. 26]</p>
</cell>
<cell xml:id="right"/>
</row>
<row>
<cell xml:id="text">

<p>Hanna eindigde die fraze niet. Zij stond nu dicht bij hem en de
ondergaande zon legde op haar ietwat bleeke trekken een tint van
gezondheid die haar dubbele bekoorlijkheid schonk. Haar donker oog
was starend in de verte gericht, maar haar blik wendde zich naar
binnen, waar de heerlijke beelden der fantasie ontwaakten, die al
te lang hadden gesluimerd. Zij begreep het gevoel nog niet dat haar
doorgloeide. Zij vreesde 't bijna omdat 't haar te machtig was.
Daarom voltooide zij voor zich zelve alleen het beeld dat zij
aanschouwde, en, even als de dichter in een heerlijk tafreel van
liefde zijn dierbaarste gevoelens legt zonder zich zelven tot den
held er van te maken, maalde zij zich haar ideaal zonder te denken
dat het ooit voor haar tot werkelijkheid worden kon.</p>
<p rend="indent">Het was George onverklaarbaar dat hij niet den
eersten dag reeds de eigenaardige, kalme schoonheid van het
landschap had gewaardeerd, dat hem thans door de laatste
zonnestralen getint tot achtergrond diende voor Hanna's gestalte.
Met innig welbehagen volgde zijn blik de lijnen van het fijne kopje
dat peinzend voor hem stond, zijn lippen kusten in gedachten die
donkere oogen toe en noode weerhield hij zich haar slap
neerhangende hand te grijpen en aan zijn mond te drukken.</p>
<p rend="indent">Ook hem zweefden heerlijke tafreelen voor oogen,
doch hij was er immer zelf de hoofdpersoon van, en het verstand,
dat zich 's morgens zoo sterk had doen gelden, zweeg stil als ware
't bedwelmd door den sterken bloemengeur, die het geopend venster
binnendrong.</p>
<p rend="indent">Neen, dat heerlijk wezen mocht hij niet langer
aan mishandeling prijsgeven! Zou ook de geheele wereld hem den rug
toekeeren, hij voelde zich sterk allen en</p>

</cell>
<cell xml:id="right"/>
</row>
<row>
<cell xml:id="text">
<p>[p. 27]</p>
</cell>
<cell xml:id="right"/>
</row>
<row>
<cell xml:id="text">

<p>alles te trotseeren. Hij tartte den toorn zijner moeder, hij
tartte de verachting zijner vrienden, hij tartte de macht der
justitie, en het beeld van den man, die in de liefde zijn eenige
belooning vindt, stond hem met wegslepende vervenpracht voor
oogen.</p>
<p rend="indent">Zoo zwegen zij lang stil, verzonken in de weelde
van elkanders bijzijn.</p>
<p rend="indent">Als muziek trilde de aandoening door ieders borst
en terwijl elk den wellust van zijn eigen visioenen ondervond,
deelde hij met magnetische kracht ook in het leven van den ander
waar hij den weerklank van zijn eigen lied genoot.</p>
<p rend="indent">Eindelijk verloor George alle
zelfbeheersching.</p>
<p rend="indent">Geen laffe redeneeringen meer, weg met alle
aarzelingen!</p>
<p rend="indent">Hier is het geluk, George grijp toe!</p>
<p rend="indent">En hij greep Hanna's hand, drukte ze vast aan
zijn lippen en merkte haar ruwheid niet!</p>
<p rend="indent">Toen was de betoovering verbroken.</p>
<p rend="indent">Met een blik waarin eensklaps al de oude
schuwheid was teruggekeerd, sprong Hanna achteruit. Wantrouwend als
den vorigen middag week zij langzaam naar de deur terug, uitte geen
woord meer, en verdween.</p>

<p>De liefde is geen levenloos kleinood dat de eigenaar in zijn
hart veilig bewaren kan om het er nu en dan uit voor den dag te
halen, wanneer hij lust gevoelt zich in den aanblik er van te
verlustigen. Evenals voor al wat leeft is voor haar geen stilstand
mogelijk. Zoodra zij niet meer hooger streeft zinkt zij aanstonds
terug, en</p>

</cell>
<cell xml:id="right"/>
</row>
<row>
<cell xml:id="text">
<p>[p. 28]</p>
</cell>
<cell xml:id="right"/>
</row>
<row>
<cell xml:id="text">

<p>bereikt dikwerf niet eenmaal de spits waarop zij zich een
oogenblik zou kunnen staande houden.</p>
<p rend="indent">George was een verstandig man, wiens koele
redeneering aanstonds zegevierde wanneer het den hartstocht aan
nieuwe prikkels ontbrak. Geen aandrift zijner natuur was machtig
genoeg om zich als die onweerstaanbare ernst aan hem optedringen,
die geen afgronden ziet, geen woestijnen vreest, maar recht op het
doel aanstuurt en bereikt, of...vergaat.</p>
<p rend="indent">Hij was te vreden over zijn bedachtzaamheid, die
hem elk bindend woord bij tijds had doen terughouden en hem niet
noodzaakte een overijlde belofte te verbreken. Hij begon te
overwegen hoe zijn menschelijke plicht hem voorschreef thans te
handelen. Die plicht was echter niet consequent in zijn
voorschriften. Zoolang George in Hanna slechts een vrouw had gezien
die eenige bekoorlijkheden bezat, had zijn plichtgevoel hem
volstrekt niet verboden die nauw ontloken bloesems afteplukken. Nu
zij echter zijn beschermelinge was geworden eerbiedigde hij het
wezen dat hem dankbaarheid was verschuldigd. Was zij bij hem, dan
dweepte hij met het offer van een geheel leven dat hij aan haar
voeten wilde leggen. Was hij alleen, dan zag hij in dat zijn moeder
en de maatschappij veel grootere aanspraken op zijn toewijding
konden doen gelden.</p>
<p rend="indent">Zoodra zijn geestdrift opbruiste werd haar
ongemanierdheid aangeboren gratie, haar onbeschaafdheid
naïeveteit, haar domheid heerlijke eenvoud. Zonk het schuim
weer ineen, dan was 't hem niet alleen duidelijk dat hij hoogere
eischen stellen kon, maar zag hij 't tevens zonneklaar in hoe
weinig waarborgen voor beider geluk een verbintenis met Hanna
aanbieden kon.</p>

</cell>
<cell xml:id="right"/>
</row>
<row>
<cell xml:id="text">
<p>[p. 29]</p>
</cell>
<cell xml:id="right"/>
</row>
<row>
<cell xml:id="text">

<p>De slotsom van al die weifelingen was een besluit dat verstand
en gevoel tegelijk moest bevredigen en dat gelijk alle halfheden
geen van beiden voldeed. Hij nam zich voor te vertrekken en
aftewachten of na een afwezigheid van drie maanden zijn genegenheid
voor Hanna nog groot genoeg zou zijn om hem naar een blijvende
verbintenis te doen verlangen.</p>
<p rend="indent">Van al dat strijden wist Hanna niets. Haar
schreef het ontwakend gevoel met machtige hand de wet voor, en
terwijl zij blindelings gehoorzaamde, wendde zij niet eenmaal een
poging aan dien meester te vragen wie hij was en wat hij wilde. Zij
zorgde voor den man, die zijn beschermende hand over haar
uitgestrekt hield, en dat zorgen was haar een weelde zooals haar
leven er nog geene had gekend. Spoedig wist zij te ontdekken wat
hem smaakte of aangenaam was, en met een listigheid die zelfs de
slimme tante niet doorzag, slaagde zij er bijna altijd in hem de
geliefkoosde gerechten te brengen en zijn grieven uit den weg te
ruimen - voor zoover dat in Le jet d'eau mogelijk was. Zoo was haar
leven van arm en ledig, rijk en vol geworden. De behoefte om te
zorgen, die vrouwen wellust, welke na den dood harer moeder geen
doel meer had gevonden, herleefde met nieuwe kracht. Zij begreep
het nauwelijks meer dat er zeven jaren sinds dien dag voorbij waren
gesneld, want in haar ontwikkeling sloot zich het heden onmiddelijk
bij dat oogenblik aan.</p>
<p rend="indent">Dat er iets bijzonders tusschen Hanna en den
jongen reiziger bestond, was aan den scherpen blik der tante niet
ontsnapt. Van welken aard echter hunne verhouding was begreep zij
niet terstond. Evenmin was 't haar</p>

</cell>
<cell xml:id="right"/>
</row>
<row>
<cell xml:id="text">
<p>[p. 30]</p>
</cell>
<cell xml:id="right"/>
</row>
<row>
<cell xml:id="text">

<p>in den beginne duidelijk op welke wijze zij er partij van zou
kunnen trekken.</p>
<p rend="indent">Tot nog toe hadden haar aanslagen, die tegen de
onnoozelheid der reizigers waren gericht, schipbreuk geleden op
Hanna's halstarrigheid. Toen dus George over zijn tijd bleef,
hetgeen alleen om der wille van haar nicht gebeuren kon, schemerde
haar onmiddelijk een langduriger en zekerder rente voor die zij van
deze neiging zou kunnen trekken. Om gewisheid te krijgen bespiedde
zij het tweetal met de grootste zorgvuldigheid. Het raampje in de
deur van den restaurant bewees daarbij uitstekende diensten. Veel
zag of hoorde zij evenwel niet, want door George's eerbiediging van
zijn beschermelinge en Hanna's naïeve ingetogenheid behield
hun omgang een karakter van broederlijke genegenheid en zusterlijke
vertrouwelijkheid dat aan de oude tante soms te veel naar haar zin
te vermoeden overliet. Dan ging zij in zich zelve brommend naar het
buffet terug, en weerhield, tot groote verbazing der gasten in het
café, het gewone aantal scheldwoorden waarmede Hanna voor den
dag geroepen werd als de bediening wat druk dreigde te worden.</p>
<p rend="indent">Toch slaagde zij er in uit een blik, een handdruk
en een teeder woord genoegzame zekerheid te krijgen om haar plan te
kunnen maken. Het kwam er nu op aan haar broeder overtehalen. Dit
was gemakkelijker gewild dan gedaan. Ofschoon thans geheel onder
den invloed van zijn zuster geraakt, droeg Hanna's vader haar in
den grond van zijn hart een grenzenlooze verachting toe. Evenals
zij wilde hij van Hanna voordeel trekken, maar hij was toch vader
genoeg om den dwang te verafschuwen, waartoe zij niet ophield hem
aantesporen.</p>

</cell>
<cell xml:id="right"/>
</row>
<row>
<cell xml:id="text">
<p>[p. 31]</p>
</cell>
<cell xml:id="right"/>
</row>
<row>
<cell xml:id="text">

<p>Hij liep in haar gareel, maar elke zweepslag prikkelde hem
slechts tot verzet, en het deed hem goed wanneer hij haar zijn
walging kon toonen. Van zijn standpunt was het een ondankbaarheid
van zijn dochter dat zij hem niet vrijwillig de schoonheid vergold
waarmede hij haar bedeeld en de zorgen, die zij als kind genoten
had. Zij at zijn brood, en bracht hem geen stuiver op waarvoor hij
drank kon koopen.</p>
<p rend="indent">Toen zijn zuster met haar nieuw plan voor den dag
kwam droeg het zijn volkomen goedkeuring weg. Zij had van een
nuchter oogenblik gebruik gemaakt, op zijn gevoel gewerkt en het
denkbeeld van een rijken, voornamen schoonzoon lachte hem toe. Het
ongeluk wilde echter dat hij elken avond, wanneer hij eenigszins
opgewonden naar huis terugkeerde, de nieuwe combinatie glad
vergeten was. Dan schold hij op Hanna en schreeuwde dat zij zich
gebruiken liet maar het geld achterhield. Tante had soms de
grootste moeite om hem te beletten de beide gelieven te gaan
verrassen, die, zooals zij zich plastisch uitdrukte, de gouden
eieren wel van zelf zouden leggen indien hij er hun den tijd maar
toe liet.</p>
<p rend="indent">Op zekeren avond bleken hare scherpzinnigste
redeneeringen en krachtigste argumenten vruchteloos te zijn. De
waard van het huisje, waarin haar broeder elken avond het
gezelschap ontmoette dat hem trouw in zijn uitspattingen bijstond,
had geweigerd te schenken voordat hij zijn aanzienlijke rekening
althans voor de helft zou hebben aangezuiverd. Woedend over deze
behandeling die hij eene beleediging noemde, was hij, tamelijk
onzeker reeds op de beenen, naar huis teruggekeerd.</p>
<p rend="indent">Nauwelijks had hij den drempel van het hôtel
overschreden of hij vroeg naar Hanna. Zijn zuster troonde</p>

</cell>
<cell xml:id="right"/>
</row>
<row>
<cell xml:id="text">
<p>[p. 32]</p>
</cell>
<cell xml:id="right"/>
</row>
<row>
<cell xml:id="text">

<p>hem haar zitkamer binnen en trachtte hem daar tot kalmte te
brengen. Het laatste bleek ditmaal onmogelijk te zijn want hij
hield niet op met te roepen: 'Zij zal hier komen, zeg ik je. 't Is
mijn kind, mijn dochter. Ik mag met haar doen wat ik wil. Aan
niemand ben ik rekenschap schuldig, aan niemand, versta je, aan
niemand!'</p>
<p rend="indent">'Maar je zult alles door je drift bederven. Ik
heb...'</p>
<p rend="indent">'Wat bederven? Wat is er hier nog te bederven?
Alles heb je mij afgenomen? Het huis is van jou, het brood dat ik
eet is van jou, het hemd dat ik aan mijn lijf draag is van jou!
Daarom zeg ik je dat zij hier komen zal, want zij is van mij en ik
mag met haar doen wat ik wil.'</p>
<p rend="indent">'Wat wil je dan toch?'</p>
<p rend="indent">'Ik wil haar zeggen dat zij een diefegge is, dat
zij mij, haar ouden vader besteelt. 't Is haar schuld dat ik arm
ben, en geen borrel meer betalen kan wanneer ik verdriet heb. Dat
wil ik haar zeggen! Heeft zij niet alles aan mij te danken en wat
doet zij voor haar ouden vader, het nijdige kreng? Heeft zij ooit
een stuiver verdiend? Laat zij hier komen, God verdomm'me, of ik ga
zelf naar haar toe.'</p>
<p rend="indent">'Heb toch een paar dagen nog geduld dan...'</p>
<p rend="indent">'Laat ze hier komen!'</p>
<p rend="indent">'Als je nu stil blijft heb ik een mooi plan.
Luister. Als zij er maar eenmaal den smaak van heeft weggekregen
zullen wij haar wel......'</p>
<p rend="indent">'Wijf! Welke hel heeft jou uitgebraakt? Hanna is
mijn kind, versta je. Ik mag met haar doen wat ik wil, maar jij
zult van haar afblijven. Ik ben een ongelukkig mensch, die door
iedereen bestolen wordt, maar als de duivel mij halen komt, dan
neemt hij jou toch nog eerst mee. En nu, uit den weg, laat mij
los!'</p>

</cell>
<cell xml:id="right"/>
</row>
<row>
<cell xml:id="text">
<p>[p. 33]</p>
</cell>
<cell xml:id="right"/>
</row>
<row>
<cell xml:id="text">

<p>'Neen, je zult niet gaan!'</p>
<p rend="indent">'Laat mij los, vervloekte feeks!'</p>
<p rend="indent">'Je zult niet gaan!' antwoordde de oude, die
tusschen de deur en haar broeder ingeklemd, zich met haar magere
armen als een polyp aan den dronkaard vastklampte.</p>
<p rend="indent">Een oogenblik worstelden zij, maar de groote,
breede man behield zelfs in zijn dronkenschap de overhand. Met een
krachtigen ruk en den niet minder krachtigen uitroep: 'dat de hel
je opslokke' wierp hij de oude tegen den grond, trok de deur open
en strompelde den gang binnen. -</p>
<p rend="indent">In den restaurant zaten George en Hanna als naar
gewoonte bij een klein petroleumlampje in een vertrouwelijk gesprek
verdiept. Met het hoofd in de hand geleund, haar geliefkoosde
houding, staarde zij hem aan en genoot zij de wegslepende muziek
van het vriendelijk mannenwoord. En hij zag 't niet meer dat haar
zwarte jurk van onderen begon te glimmen, dat zij geen enkel gaaf
kleedingstuk aan het lijf had. Als zijn blik de sierlijke bogen van
haar zwarte wenkbrauwen gevolgd was, verdwaalde hij in de diepte
van haar donker oog. Een zalige dronkenschap benevelde zijn brein,
hij vergat zelfs de ellende van het hôtel waaruit hij niet
meer scheiden kon.</p>
<p rend="indent">Toen de deur plotseling werd opengerukt ontstelde
Hanna het meest. Terstond sprong zij op, haar vader tegemoet, als
wilde zij met haar lichaam het gevaar dat zij voorzag van George's
hoofd weren. De oude richtte echter terstond het woord tot
George:</p>
<p rend="indent">'Aha! mooie meneer, kom nu maar over de brug. Mij
dunkt dat je er lang genoeg pret van hebt gehad.'</p>
<p rend="indent">'Man, wat wil je?'</p>

</cell>
<cell xml:id="right"/>
</row>
<row>
<cell xml:id="text">
<p>[p. 34]</p>
</cell>
<cell xml:id="right"/>
</row>
<row>
<cell xml:id="text">

<p>'Ik wil duiten en veel ook. Je hebt mijn dochter verleid, en als
ik wilde zou ik je voor het gerecht kunnen brengen, want ik mag met
mijn dochter doen wat ik wil, maar jij niet.'</p>
<p rend="indent">'Jij mag niet met je dochter doen wat je wilt en
als er iemand voor het gerecht komen moet dan zal jij 't zelf
wezen.'</p>
<p rend="indent">'Ik mag niet met mijn dochter doen wat ik wil?
Zeg dat nog eens, en zoowaar als God leeft, ik zal je fijnen mond
openbreken dat je je eigen vervloekte leugens weer opvreet! Spreek,
als je 't hart hebt!'</p>
<p rend="indent">Hanna's angst was ten top gestegen. 'In Godsnaam
antwoord niet,' riep zij George toe, terwijl zij poogde haar vader
te omhelzen die haar telkens van zich afstootte.</p>
<p rend="indent">George achtte haar woorden niet; haar
tegenwoordigheid prikkelde integendeel zijn toorn.</p>
<p rend="indent">'Jij mishandelt je dochter, ellendeling, en
daarvan zijn zoovele bewijzen aanwezig dat het mij maar een enkel
woord kosten zou om je morgen naar de gevangenis te doen
verhuizen.'</p>
<p rend="indent">'Wat zegt de melkmuil? Naar de gevangenis,
ik?'</p>
<p rend="indent">'Och, vader.'</p>
<p rend="indent">'Donder op! zeg ik je. Kom over met je duiten
lieve jongen of ik sla je de hersens in. Als jij mijn huis als een
bordeel gebruikt dan zal je ook betalen.'</p>
<p rend="indent">'In 's hemelsnaam, vader.'</p>
<p rend="indent">'Weg, kreng!'</p>
<p rend="indent">Met deze woorden nam hij Hanna's beide armen in
een zijner groote handen samen en wierp haar tegen een stoel aan op
den grond. Nu was George zijn woede niet langer meester. Met
één sprong stond hij voor den</p>

</cell>
<cell xml:id="right"/>
</row>
<row>
<cell xml:id="text">
<p>[p. 35]</p>
</cell>
<cell xml:id="right"/>
</row>
<row>
<cell xml:id="text">

<p>breedgeschouderden man en op hetzelfde oogenblik kwam zijn vuist
met zulk een kracht op diens voorhoofd neder, dat hij met een 'God
verdomm'me' waggelend achterover viel.</p>
<p rend="indent">Duizelend door haar val trachtte Hanna optestaan,
toen twee armen haar middel omklemden en twee warme lippen zich op
haar mond drukten. Een ongekende gloed stroomde eensklaps door haar
aderen, zij voelde dat zij haar bezinning verloor. Toen sloten zich
haar oogen, haar borst hijgde naar adem, haar hoofd zonk
achterover, zij droomde een bangen droom.</p>

<p>Het sloeg elf uur. De nacht was kil en somber. Zware wolken
dreven statig over de hooge toppen der populieren, die spookachtig
heen en weder zwiepten, als zwarte schimmen zich afteekenend tegen
het donker grauw zwerk. Een vochtige wind rukte de bloesemblaadjes
der linden af en joeg ze naar den nattigen bodem neer, waar de
fijne motregen ze langzaam doorweekte en tot een glibberig
vloerkleed vastkleefde.</p>
<p rend="indent">In het stationsgebouw ontwaakten de dragers, die
zich op de houten banken hadden uitgestrekt, uit hun doffen
sluimer, toen de eerste vreesachtige reizigers, een groot half uur
voor den tijd, zich kwamen overtuigen dat de schuifraampjes en de
wachtkamers nog minstens tien minuten gesloten zouden blijven. Ook
de gendarme daagde op met zijn breeden steek en het kleine
regenmanteltje waarop duizende kleine droppels glinsterden.</p>
<p rend="indent">Daar ging eensklaps aan het andere eind van de
laan een deur open van het kleine hôtel; in den breeden</p>

</cell>
<cell xml:id="right"/>
</row>
<row>
<cell xml:id="text">
<p>[p. 36]</p>
</cell>
<cell xml:id="right"/>
</row>
<row>
<cell xml:id="text">

<p>stroom licht, die naar buiten viel verschenen drie donkere
gedaanten, eerst een drager met een koffer op den rug, toen een
gestalte in een langen mantel gehuld, en ten slotte een tweede,
eveneens met een mantel omhangen, die in de duisternis weinig van
de vorige verschilde. Alle drie gingen recht op het station aan,
maar toen de drager binnen was bleef de tweede plotseling stilstaan
totdat de laatste haar had ingehaald. Een oogenblik schenen zij
samen te beraadslagen, daarna gingen zij op een grooten lindeboom
toe, die eenigszins ter zijde stond van den weg. In de schaduw van
den zwaren stam en zijn dicht gebladerte bleef de tweede achter,
terwijl de ander zich naar binnen begaf en den drager betaalde, die
den koffer inmiddels op de weegschaal had doen plaatsen.</p>
<p rend="indent">Bij het flikkerlicht van een gasvlam, die de
tocht heen en weer jaagt, herkennen wij George.</p>
<p rend="indent">Zoodra Hanna tot zich zelve komende haar vader
roerloos op den grond gezien had en haar tante naast hem
neergeknield, jammerend:</p>
<p rend="indent">'Hij is dood! O! mijn God, hij is dood!
Moordenaar, dat zal je voor de justitie te verantwoorden hebben!'
had zij begrepen welk gevaar George boven het hoofd hing. Ontzet
was zij uit zijn armen opgesprongen:</p>
<p rend="indent">'Vlucht' had zij hem toegeroepen, 'Neem den een
of anderen trein, die van nacht doorkomt, maar ga van hier, in 's
hemelsnaam, ga van hier.'</p>
<p rend="indent">'Neen Hanna' had hij geantwoord, 'ik wil niet
vluchten. Ik kan je niet hulpeloos in de handen van die twee
ellendige wezens achterlaten.'</p>
<p rend="indent">'O! mijn God, zij zullen u vermoorden. Ga! ik
smeek er u om!'</p>

</cell>
<cell xml:id="right"/>
</row>
<row>
<cell xml:id="text">
<p>[p. 37]</p>
</cell>
<cell xml:id="right"/>
</row>
<row>
<cell xml:id="text">

<p>'Kind, weet je dan niet dat ik je liefheb.'</p>
<p rend="indent">Toen waren de lange wimpers over de donkere oogen
neergezonken, een oogenblik had zij geweifeld, overweldigd door
liefde en angst, en nauw hoorbaar als een beschaamd kind dat een
gestrengen meester om vergeving vraagt, had zij gestameld:</p>
<p rend="indent">'Ga, en neem mij mede.'</p>
<p rend="indent">Terwijl de oude dronkaard weer tot zich zelven
kwam had zijn zuster geweigerd George's rekening optemaken. Hij had
haar het geld voor de voeten geworpen.</p>
<p rend="indent">Een groot half uur moesten zij op den trein
wachten; in dien tijd kon er veel gebeuren. Waar zou hij het meisje
verbergen, wat zou hij zeggen als men hem de politie nazond? Beide
vragen had hij Hanna voorgelegd, maar zij had niets geantwoord. Zij
behoorde zich zelve niet meer toe; zij kon niet meer beslissen wat
haar bleef te doen. Als een hond had zij zich aan George's voeten
neergelegd; buiten hem bestond er niets, geen vijand dien zij
vreesde, geen vriend dien zij liefhad. Hij moest gebieden en wat
hij gebood zou zij doen, ware 't ook dat hij haar gelastte zich
onder een aansnellende locomotief te werpen. Hij was haar meester,
haar god.</p>
<p rend="indent">George begreep haar niet en schreef die
besluiteloosheid aan angst toe. Inderdaad was hij zelf veel
angstiger dan zij. In elke schim, die uit het donker opdoemde,
meende hij een politiedienaar te zien, door de oude tante op hem
afgezonden. Hanna moest verborgen worden, maar waar? De wachtkamers
waren nog niet geopend, in de buffetzaal durfde hij haar niet
brengen uit vrees dat een der bedienden haar herkennen zou. Het
veiligst was 't nog buiten in de schaduw van een boom en daar stond
het arme kind nu geduldig te wachten, ongevoe-</p>

</cell>
<cell xml:id="right"/>
</row>
<row>
<cell xml:id="text">
<p>[p. 38]</p>
</cell>
<cell xml:id="right"/>
</row>
<row>
<cell xml:id="text">

<p>lig voor koude en vocht, haar warme liefde in 't hart, haar oog
onbewegelijk op het station gericht waar George, wanneer hij zich
onbespied zag, een snellen blik door een der vensters wierp, om
zich te overtuigen dat de donkere gedaante onopgemerkt hem
wachtte.</p>
<p rend="indent">Voller en voller stroomde het gebouw, de bel
luidde, de bureau's werden geopend en in een lange rij
aaneengeschaard drongen de reizigers langs het schuifraam heen. De
koffers werden neergesmakt, gewogen, beplakt en naar buiten
gewenteld; rijtuigen en omnibussen hielden voor den ingang stil,
locomotieven floten en dreunden langs het perron. Angstig monsterde
George elken nieuw aangekomene, die zich eenige oogenblikken met
zenuwachtige drift haastte om met plotselinge kalmte op een bank
neertezinken zoodra hij zijn kaartje gekocht en zijn goed
aangegeven had. Toen de wachtkamers geopend en de reizigers op
vertoon hunner biljetten er binnen gelaten waren, werd het lediger
in het voorhuis en rustiger in zijn gemoed. Hij verliet echter de
vensters niet waardoor hij de linde kon zien die Hanna beschutte.
Nog tien minuten zou de trein uitblijven, nog tien minuten moest
hij heen en weder loopen, en schijnbaar alle aanplakbiljetten
bestudeerend, in zenuwachtige spanning doorbrengen dat zijn buit
hem ontroofd worden zou en de behaalde zegepraal waarop hij zoo
trotsch was hem in een gevangenis zou doen belanden. Evenwel was er
in dit gevaar tegelijkertijd een prikkel gelegen, die zijn liefde
een verhoogde bekoorlijkheid gaf. Hij meende het recht te hebben
zich zelven een brevet van moed uittereiken dat hem althans in zijn
eigen oogen tot den held maakte van een gevaarlijk avontuur.
Terwijl Hanna zich zonder nadenken in de volheid harer liefde
gegeven had,</p>

</cell>
<cell xml:id="right"/>
</row>
<row>
<cell xml:id="text">
<p>[p. 39]</p>
</cell>
<cell xml:id="right"/>
</row>
<row>
<cell xml:id="text">

<p>medegesleept door een gevoel dat haar geheel beheerschte, bleef
hij juist genoeg meester van zich zelven en genoeg kenner van zijn
gevoelens om het gevaar van de ontvoering eener minderjarige en het
genot eener overwinning op een vrouwenhart in al hun volheid
intezien en te savoureeren.</p>
<p rend="indent">Eindelijk verkondigde een lange schelle fluit
gevolgd door een tweede gelui, dat de trein naderde. Terstond
haalde George Hanna uit haar schuilhoek te voorschijn. De hand die
hij aangreep was ijskoud. Zoo snel mogelijk ijlden zij de
wachtkamers binnen, de dwarrelende menschenmenigte door, een
coupé eerste klasse binnen, dat de conducteur, wiens hand een
tweefrankstuk had gevoeld, bereidwillig achter hen sloot</p>
<p rend="indent">De portieren werden toegeslagen. De locomotief
floot, een schok deelde zich van wagen aan wagen mee. Nu gleden de
lichten van het station langzaam voorbij, de roode en groene
seinlantarens volgden spoediger, het eerste gevaar was doorgestaan.
Toen zonk Hanna's hoofd tegen den schouder van den geliefde neer,
en fluisterde zij voor 't eerst:</p>
<p rend="indent">'George'!</p>

<p>Zeven weken lang hadden de beide gelieven door België rond
gezworven, zeven weken waarin George al den wellust genoot eener
toewijding, die zich in ware aanbidding oploste. Het gevaar
verhoogde er de bekoring van, en het was alsof hij begreep dat die
voortdurende prikkel hem onontbeerlijk werd. Zonder dat eenig
teeken zijn vrees voor vervolging wettigde, verminderde hij de
voorzorgen niet, waarmede hij steeds zijn spoor trachtte</p>

</cell>
<cell xml:id="right"/>
</row>
<row>
<cell xml:id="text">
<p>[p. 40]</p>
</cell>
<cell xml:id="right"/>
</row>
<row>
<cell xml:id="text">

<p>te verbergen. Na zeven weken rondreizens in allerlei richtingen
veinsden zij in de wachtkamers nog immer elkander niet te kennen en
liet hij haar dikwerf zelve plaats nemen naar een tusschenstation,
waar hij in de gelegenheid zou zijn zich op nieuw van een kaartje
te voorzien. Soms vond hij 't noodig haar in een andere klasse te
laten reizen en in de hôtels gaf hij telkens verschillende
namen op. Had hij Hanna's vader goed genoeg gekend om te begrijpen
dat de dronkaard in een zijner treurige buien waarschijnlijk
besloten had zijn ondankbaar kind te vloeken, maar niet te
vervolgen, had hij kunnen inzien dat 's mans laatste overblijfsel
van vaderliefde zich moest doen gelden wanneer de lage hebzucht
zijner zuster zich al te sterk uitte, dan zou hij zijn menigvuldige
voorzorgen misschien toch genomen hebben omdat zij noodig waren
voor zijn avontuur, noodig zelfs voor het bestaan zijner
liefde.</p>
<p rend="indent">Voor Hanna waren die zeven weken meer geweest dan
enkel genot, hoe machtig haar genieten ook was na zoovele jaren van
doffe berusting. Zij scheen te ontwaken uit een langen, diepen
slaap. Evenals in het noorden na den eindeloozen winter in weinige
dagen het doodsche sneeuwkleed voor het van leven tintelend
lentetapijt plaatsmaakt, alsof de natuur zich haast den verslapen
tijd intehalen, zoo doorgloeide haar borst een rijke levenslust,
die in enkele weken het werk volbracht van jaren. Zij leefde
dubbel. Zij zag, zij hoorde, zij onthield met een snelheid en
helderheid, die weergaloos waren.</p>
<p rend="indent">Zonder een kenner te wezen wist George de
schoonheden van de beeldende kunsten genoegzaam op prijstestellen
om niet zonder vrucht steden en landen eenvoudig doortetrekken. In
Hanna vond hij een sluimerend</p>

</cell>
<cell xml:id="right"/>
</row>
<row>
<cell xml:id="text">
<p>[p. 41]</p>
</cell>
<cell xml:id="right"/>
</row>
<row>
<cell xml:id="text">

<p>schoonheidsgevoel dat slechts een wenk van den geliefde behoefde
om te ontwaken.</p>
<p rend="indent">Misschien zou het vele zien haar zelfstandiger,
en oorspronkelijker in haar oordeel gemaakt hebben dan hij, die te
veel gelezen had om niet veel te hebben overgenomen, doch de vrouw
verloochende zich ook hierin niet, en als George sprak, had het
orakel de waarheid verkondigd, waarvoor haar ongekunstelde, maar
tevens ongewapende meening zoo gaarne boog.</p>
<p rend="indent">Met een tact, die alleen een vrouw bezitten kan,
had zij spoedig de klove tusschen George en haar gepeild, en naar
middelen omgezien die aantevullen. Was 't haar reeds in de
vaderlijke woning duidelijk geworden dat kleeding en manieren,
spraak en gewoonten dien man tot een wezen stempelden dat ver boven
haar stond, eerst toen George haar in een beter gewaad had
gestoken, toen zij zich wat het uiterlijk aanging, zijner waardig
naast hem zag, had zij begrepen welk een duizenderlei kleinigheden
zij door een onafgebroken oplettendheid te verbeteren zou hebben om
haar afgod geen dagelijksche ergenis te geven. Voor die moeilijke
taak was zij niet teruggedeinsd. Zij had haar ruwheid afgelegd, zij
had zijn spraak nagebootst, zij had rechts en links met een
ongeloofelijke opmerkingsgave van iedereen geprofiteerd. Wie haar
't laatst in Le jet d'eau had gezien, zou moeite gehad hebben haar
na zeven weken te herkennen, indien hij niet in de slanke gedaante,
de ruwe, maar edelgevormde handen, en het zuiver ovale kopje met de
groote, donkere oogen reeds de schets had gezien van het thans
bijna voltooide beeld. Ook haar schuwheid was verdwenen, en zij was
vroolijker geworden,</p>

</cell>
<cell xml:id="right"/>
</row>
<row>
<cell xml:id="text">
<p>[p. 42]</p>
</cell>
<cell xml:id="right"/>
</row>
<row>
<cell xml:id="text">

<p>al bleef er een waas van treurigheid in het gazellen-oog liggen
dat haar allerliefst stond.</p>
<p rend="indent">Zoodra 't haar duidelijk was geworden dat George
haar als zijn levensgezellin, niet als een dienstbare beschouwde,
had zij begrepen dat 't hem gelukkig moest maken haar nu en dan een
wensch te voldoen. Daarom had zij de stille onderworpenheid van den
eersten dag gaandeweg afgelegd en het een paar malen gewaagd met
een verzoek voor den dag te komen.</p>
<p rend="indent">Altijd begon dit met de woorden: 'wat zou je er
van denken als wij eens...' Zag zij eenmaal dat de geliefde al een
ander plan gevormd had, dan was zij terstond bereid te antwoorden:
'goed beschouwd heb je gelijk,' indien zij niet reeds vooruit zijn
wil geraden en tot den hare gemaakt had.</p>
<p rend="indent">Op die wijze hadden zij meer dan zeven weken lang
een bestaan genoten dat zich als het bouquet van een lang bewaarden
wijn bedwelmend uit het werkelijk leven ontwikkelde, en hun niet
vermoeden deed dat er een zware droesem op den bodem van het rijk
gekleurd vocht was neergeslagen.</p>
<p rend="indent">In Brussel had George om niet in het oog te
vallen een appartement genomen in een achterstraat. Het bestond uit
een groote zitkamer aan straat met balcon, waarop een achterkamer
uitkwam die zij tot slaapvertrek inrichtten, en een kleinere
zijkamer eveneens aan straat gelegen, waarin zij ontbeten en hij
gewoon was te lezen en brieven te schrijven.</p>
<p rend="indent">Hanna vond deze woning prachtig.</p>
<p rend="indent">'Hier voel ik mij een deftige dame' riep zij wel
honderdmaal uit, en vergat nooit er bijtevoegen: 'zeg</p>

</cell>
<cell xml:id="right"/>
</row>
<row>
<cell xml:id="text">
<p>[p. 43]</p>
</cell>
<cell xml:id="right"/>
</row>
<row>
<cell xml:id="text">

<p>'t mij altijd wanneer ik iets doe dat niet aan een deftige dame
past.'</p>
<p rend="indent">In het begin was George verrukt over die
naïeveteit.</p>
<p rend="indent">Vooral op het balcon zat zij gaarne; het
menschengewemel aan haar voeten verveelde haar nooit.</p>
<p rend="indent">George was minder met zijn woning ingenomen. Hij
had het bij zijn moeder te goed gehad om op den duur vrede te
kunnen hebben met den eigenaardigen chic van een appartement
meublé. Hem hinderde de stijlloosheid van stoelen en tafels,
die, uit verschillende boedels opgekocht, nooit bestemd waren
geweest tot zulk een broederlijk samenzijn. De verkleurde randen
der canapé's, de verschoten vlekken in het tapijt en de
wankelende pooten der tafels waren hem elken dag zoovele doornen in
het oog, die een zeer nadeeligen invloed op zijn humeur
uitoefenden.</p>
<p rend="indent">Het slenteren door de groote winkelstraten
behoorde tot Hanna's geliefkoosde uitspanningen. Ofschoon zij nooit
iets vroeg, kwam zij zelden met ledige handen te huis. George
schepte er te veel genoegen in haar iets te zien uitzoeken dat hij
haar wenschen niet in de sprekende oogen te lezen zocht.</p>
<p rend="indent">Alleen haar gemeenzaamheid met winkeljufvrouwen
hinderde hem dikwijls en zij begreep hem niet wanneer hij haar
daarover berispte.</p>
<p rend="indent">'Hoe moet ik dan met haar spreken?' placht zij te
zeggen, 'Het zijn immers ook fatsoenlijke menschen.'</p>
<p rend="indent">Van een dezer wandelingen teruggekeerd was hij
bezig een brief te lezen, terwijl Hanna een dasje bewonderde dat
haar goeden smaak alleszins eer aandeed. Voor den spiegel
bevestigde zij het roode lint om haar ietwat mageren hals, en
streek zij het sierlijke strikje glad</p>

</cell>
<cell xml:id="right"/>
</row>
<row>
<cell xml:id="text">
<p>[p. 44]</p>
</cell>
<cell xml:id="right"/>
</row>
<row>
<cell xml:id="text">

<p>dat op de zwarte japon - zij droeg nog immer met voorliefde
donkere kleuren - vroolijk uitkwam en haar allerliefst kleedde.
Toen alles naar haar zin geplooid en geschikt was, wendde zij zich
naar George, om volgens gewoonte zijn bewondering te genieten
waarmede hij steeds zeer gul was. Reeds stond zij vlak voor hem,
toen zij van de sombere uitdrukking schrok die zijn gewonen
glimlach verving. Hij zag haar niet eenmaal aan, maar staarde naar
den grond, terwijl zijn hand onwillekeurig den brief
samenfrommelde, dien hij zoo even gelezen had.</p>
<p rend="indent">'George, wat is er? Welke verschrikkelijke
tijding heeft die brief gebracht?'</p>
<p rend="indent">'Niets kind, niets van belang. Een mijner
vrienden is onverwacht naar de Oost vertrokken. Het spijt mij dat
ik geen afscheid van hem heb kunnen nemen.'</p>
<p rend="indent">Onwaarheid sprak hij niet, maar evenmin deelde
hij de geheele waarheid aan Hanna mede. De tijding aangaande zijn
vriend stond inderdaad in den brief, doch hij verzweeg dat zijn
moeder hem vroeg wanneer hij naar huis weerkeerde en wat hem toch
zoolang in België ophield. Die vraag had hem eensklaps naar
den Haag teruggevoerd. In gedachten had hij de oude vrouw
teruggezien die hem wachtte, zijn vrienden, en al wat hem eenmaal
dierbaar was in zijn rustig, zorgeloos leven. Hij had zijn
boekenkast, zijn platen en alle meubels weer aanschouwd waaraan hij
was gehecht. Hij had het goede huiselijk eten geproefd, op de Witte
zijn partij gespeeld, in het bosch den Woensdagavond genoten, en
het was hem onaangenaam te moede geworden in de vreemde stad. Alle
ontberingen van het reisleven drukten hem als een vuil kleed, dat
hij niet afschudden kon, op</p>

</cell>
<cell xml:id="right"/>
</row>
<row>
<cell xml:id="text">
<p>[p. 45]</p>
</cell>
<cell xml:id="right"/>
</row>
<row>
<cell xml:id="text">

<p>de schouders. Hij voelde zich verlaten aan de zijde eener vrouw,
die geen lid zijner familie kende, niets van zijn leven afwist en
een herinnering aan hôtelkost en hôtelstof met zich
bracht, die alle levensvreugde in hem dreigde te verstikken.</p>
<p rend="indent">Dit alles kon Hanna op zijn gelaat natuurlijk
niet lezen, want over zijn vorig leven hadden zij evenmin als over
de toekomst ooit een woord gewisseld. Hij had haar de welgemeende
verzekering gegeven dat hij haar trouwen zou, en in die verzekering
had zij te gemakkelijker berust als zij begreep nog lang niet de
vrouw te zijn die naast hem paste.</p>
<p rend="indent">Zij twijfelde dus niet aan de waarheid van zijn
woorden, maar de vermoedens onderdrukken, die zijn ernstige blik op
eenmaal in haar gemoed had opgewekt, dit was haar evenmin mogelijk.
Allerlei vragen, die zij reeds zoo vaak aan zich zelve, doch nooit
aan den geliefde had durven voorleggen, traden haar met nieuwe
kracht voor den geest, en zoo kwam 't dat zij zonder schijnbare
aanleiding op eens zeide:</p>
<p rend="indent">'Zou je moeder ook veel van mij houden?'</p>
<p rend="indent">'Natuurlijk, mijn liefste,' antwoordde George,
terwijl hij eenigszins verlegen met zijn horlogeketting speelde,
toen hij voelde dat Hanna's groote oogen vorschend op hem bleven
rusten.</p>
<p rend="indent">Beiden zwegen een poos; George haalde den
toegevouwen brief uit zijn zak en begon dien te herlezen. Hanna was
de eerste die weer sprak:</p>
<p rend="indent">'En als zij eens niet van mij hield, of als uw
vrienden mij eens verachtten, omdat ik geen voorname dame ben?'</p>
<p rend="indent">'Dan zou ik tot hen allen zeggen dat zij mij
eerst</p>

</cell>
<cell xml:id="right"/>
</row>
<row>
<cell xml:id="text">
<p>[p. 46]</p>
</cell>
<cell xml:id="right"/>
</row>
<row>
<cell xml:id="text">

<p>een andere vrouw moeten toonen die even goed is als jij en mij
evenveel liefheeft, voordat zij 't wagen iemand te veroordeelen die
zij niet kennen. Maar wees gerust, dat zal nooit gebeuren, en al
gebeurde het, dan zal er toch wel op de wereld een plekje te vinden
zijn, waar wij elkander kunnen liefhebben, zonder dat iemand ons
stoort!'</p>
<p rend="indent">Met deze woorden sprong George op en sloot Hanna
in zijn armen.</p>
<p rend="indent">Hij had haar diep in de donkere oogen gekeken en
de oude geestdrift was op eens herleefd. Met volle teugen genoot
hij zijn enthusiasme dat hem nu heerlijker toescheen dan alle lauwe
overdenkingen van zooeven en krachtig genoeg om een menschenleven
te duren. In Hanna's gemoed echter had een pijnlijk voorgevoelen
wortelgeschoten, en ofschoon zij de zaligheid van zijn kus genoot,
en zelve nauwelijks wist wat zij vreesde, haar gerustheid was
heen.</p>
<p rend="indent">Mond op mond klemden zij zich aan elkander vast
en er was iets angstigs in die omhelzing dat aan hun teederheid een
laatsten prikkel schonk.</p>
<p rend="indent">Een luid tikken op de deur joeg hen uit elkanders
armen.</p>
<p rend="indent">Voordat George: 'entrez' kon roepen, werd de deur
half geopend en gluurden een paar donkere oogen naar binnen. 'Hij
is 't!' klonk het luid en drie jongelieden van George's leeftijd
drongen het vertrek binnen. Verbaasd riep hij hun namen uit: 'Van
Nypel, Breekoord, Reeman!' hij had drie zijner vrienden
herkend.</p>
<p rend="indent">Zij drukten hem de hand en maakten linksche
buigingen voor Hanna.</p>
<p rend="indent">Van Nypel, een mager, zwart mannetje met
afhangende schouders, wiens omhooggekruld kneveltje en keurige</p>

</cell>
<cell xml:id="right"/>
</row>
<row>
<cell xml:id="text">
<p>[p. 47]</p>
</cell>
<cell xml:id="right"/>
</row>
<row>
<cell xml:id="text">

<p>scheiding midden op het voorhoofd bewezen welk een hoogen dunk
hun eigenaar van de uitwerking zijner lichamelijke schoonheden
koesterde, vertelde aanstonds met een vloed van woorden hoe hij een
uur geleden van verre George in de straten had herkend. Hij was hem
toen gevolgd en had hem hier zien binnengaan. De bleeke,
baardelooze Breekoord, wiens vierkant voorhoofd in tegenspraak
scheen met zijn ietwat fletse, blauwe oogen, wierp ondertusschen
schuine blikken op Hanna, en lachte sarcastisch toen Reeman de
roodharige grappenmaker hem iets in het oor fluisterde.</p>
<p rend="indent">Een weinig van de oude schuwheid scheen op
Hanna's gelaat terugtekomen toen zij de zonderlinge begroeting van
George's vrienden trachtte te beantwoorden.</p>
<p rend="indent">Nog was van Nypel's verhaal niet ten einde toen
Reeman hem in de rede viel:</p>
<p rend="indent">'Je bent gesnapt, oude, maar ik maak je mijn
compliment. Zij ziet er snoeperig uit. Jij bent toch een
geluksvogel!'</p>
<p rend="indent">Het bloed vloog George naar 't hoofd, hij zocht
naar een antwoord toen Reeman tegen Hanna vervolgde:</p>
<p rend="indent">'Madame, vous avez détourné notre ami
du chemin de...'</p>
<p rend="indent">'U behoeft tegen mij geen Fransch te spreken,
mijnheer, ik ben in Maastricht geboren.'</p>
<p rend="indent">Luid gelach van Breekoord en van Nypel. Reeman
liet zich echter nog niet uit het veld slaan; hij beroemde er zich
immers op dat hij zoo goed wist omtespringen met dergelijke
dames.</p>
<p rend="indent">'Des te beter! Ik ben ook geen held in het
Fransch. Ik wilde dus zeggen dat u onzen vriend van
Doerhoven...'</p>

</cell>
<cell xml:id="right"/>
</row>
<row>
<cell xml:id="text">
<p>[p. 48]</p>
</cell>
<cell xml:id="right"/>
</row>
<row>
<cell xml:id="text">

<p>'Nu viel George hem in de rede:</p>
<p rend="indent">'Zwijg totdat je weet tegen wie je spreekt. Ik
heb je nog niet voorgesteld, en wat je denkt is eenigszins bezijden
de waarheid.'</p>
<p rend="indent">Van Nypel en Breekoord keken verwonderd en
zwegen, maar Reeman, die zijn toestand onaangenaam vond, waagde een
poging zich er doorheenteslaan met een aardigheid.</p>
<p rend="indent">'Is het dan nog noodig dat ik kennis maak met
eene van ons aller nichten?'</p>
<p rend="indent">'Ik zeg je: zwijg' klonk het ernstig
antwoord.</p>
<p rend="indent">Breekoord kwam tusschenbeiden.</p>
<p rend="indent">'Ik stel voor mijneheeren dat wij dit gesprek
afbreken. George is ons een verklaring schuldig. Laat ons samen in
de Frères Provençaux gaan eten, dan kunnen wij die zaak
afhandelen.'</p>
<p rend="indent">George wierp een blik op Hanna, dien zij
beantwoordde met de verzekering dat hij zich om haar niet
bekommeren moest, indien hij lust had met zijne vrienden
medetegaan.</p>
<p rend="indent">'Waarom zou u niet meegaan?' vroeg haar van
Nypel. 'U is immers niet bang als vrouw alleen in gezelschap van
vier heeren?'</p>
<p rend="indent">'Wij kunnen anders ook een paar dames
opscharrelen' voegde Reeman er bij. 'De kleine Georgine van het
Alcazar slaat nooit een welgemeende uitnoodiging af als er wat bij
te verdienen valt. U kent haar immers, zij speelt nu en dan voor
Cupido. Zij heeft een allerliefst moedervlekje dat echter alleen
zichtbaar is voor ingewijden.'</p>
<p rend="indent">George beefde van verontwaardiging. Hij was
woedend op zichzelven omdat hij zich bedwingen kon, maar hij
bedwong zich toch.</p>

</cell>
<cell xml:id="right"/>
</row>
<row>
<cell xml:id="text">
<p>[p. 49]</p>
</cell>
<cell xml:id="right"/>
</row>
<row>
<cell xml:id="text">

<p>Doodsbleek was Hanna van haar stoel opgestaan, zij had alles
begrepen. Geen der vrienden keurde zij meer een blik waardig, maar
bij de deur wendde zij zich om en zeide tot George: 'ik zal te huis
blijven.'</p>
<p rend="indent">Een oogenblik van stilte volgde op dit plotseling
vertrek. Ieder was verlegen met zijn figuur, George niet het minst.
Toch was hij de eerste die weer sprak; hij begreep dat zijn
vrienden eene opheldering van hem wachtten.</p>
<p rend="indent">'Het spijt mij dat je onverwacht bezoek mij de
gelegenheid benomen heeft je intelichten aangaande de zeer
bijzondere verhouding waarin ik tot een vrouw sta, die je ongepaste
aardigheden diep hebben gegriefd. Ik ben overtuigd dat je
voorzichtiger gesproken zoudt hebben, indien je alles geweten
hadt.'</p>
<p rend="indent">'Tout savoir c'est tout pardonner' riep Reeman
uit.</p>
<p rend="indent">'Laat ons herstellen wat nog te herstellen is'
zeide van Nypel. 'Indien wij van Doerhoven uitnoodigen met ons te
eten, zal hij gelegenheid hebben ons volkomen op de hoogte te
brengen van zijn avontuur. Ik stel dus voor dat wij hem gezamenlijk
smeeken ons middagmaal door zijn tegenwoordigheid te willen
opluisteren.'</p>
<p rend="indent">'Uitmuntend' vulde Breekoord aan, 'en daar het de
laatste dag van ons verblijf alhier is, mag hij niet weigeren.'</p>
<p rend="indent">George had grooten lust de uitnoodiging
aantenemen, maar Hanna?</p>
<p rend="indent">'Sta mij toe even naar Hanna te gaan zien. Indien
zij 't zich erg aantrekt ga ik niet meê.'</p>
<p rend="indent">Toen George de slaapkamer binnentrad waarin Hanna
de wijk genomen had, vond hij haar met gevouwen handen in een
leuningstoel gezeten, recht voor zich uit naar</p>

</cell>
<cell xml:id="right"/>
</row>
<row>
<cell xml:id="text">
<p>[p. 50]</p>
</cell>
<cell xml:id="right"/>
</row>
<row>
<cell xml:id="text">

<p>den grond starend. Zwijgend kuste hij haar op het voorhoofd. Zij
greep zijn hand, en drukte die aan haar lippen.</p>
<p rend="indent">'Hanna, mijn vrienden gaan morgen heen. Zij
hebben niet goed begrepen, hoe... wie... dat wij elkander
liefhebben. Het is beter dat zij alles weten, daarom wilde ik met
hen gaan en hun van avond de geheele geschiedenis vertellen. Is 't
je erg onaangenaam één avond alleen te blijven?'</p>
<p rend="indent">'Ik vind immers alles goed wat jij
goedvindt.'</p>
<p rend="indent">Er was niets verwijtends in den toon waarop zij
dit zeide.</p>
<p rend="indent">'Je begrijpt, het is in ons beider belang. Ik zal
aan den portier zeggen dat hij een diner voor je laat halen.'</p>
<p rend="indent">'Och neen, mijn beste. Ik heb niets noodig.'</p>
<p rend="indent">'Je moet toch iets eten.'</p>
<p rend="indent">'Als ik honger krijg kan ik 't immers nog
bestellen.'</p>
<p rend="indent">'Beloof mij dat je alles bestellen zult waarin je
maar lust gevoelt. Wees niet te bescheiden, dat is in 't geheel
niet noodig.'</p>
<p rend="indent">'Ik beloof het je.'</p>
<p rend="indent">'Tot van avond dan.'</p>
<p rend="indent">'Tot van avond, beste, beste George.' -</p>
<p rend="indent">Op weg naar den restaurant roerde niemand de zaak
aan. George had te veel te vragen en zijn vrienden hadden hem te
veel nieuwtjes medetedeelen. Er was zooveel in de residentie
voorgevallen waarvan hij ten eenemale onkundig was. Hij voelde zich
vervreemd, en dat deed hem onaangenaam aan.</p>
<p rend="indent">Aan tafel bleef het gesprek geruimen tijd over
dezelfde onderwerpen loopen zonder dat Hanna's naam werd genoemd.
Aanvankelijk dacht George niet meer aan de beloofde verklaring,
later voelde hij zich niet in de</p>

</cell>
<cell xml:id="right"/>
</row>
<row>
<cell xml:id="text">
<p>[p. 51]</p>
</cell>
<cell xml:id="right"/>
</row>
<row>
<cell xml:id="text">

<p>goede stemming om over haar te spreken. Hij had meer dan ooit
behoefte aan een zekere opwinding, die hij thans door den wijn
zocht te verkrijgen.</p>
<p rend="indent">Eindelijk begon hij zijn verhaal. Het begin was
koel genoeg. De feiten kon hij mededeelen, maar den eersten indruk
weertegeven, dien Hanna's verschijning op hem had gemaakt, scheen
hem een onmogelijkheid toe. Ja, hij vroeg zich zelfs af of die
indruk inderdaad zoo sterk geweest was, en of niet de verveling van
de reis, het gebrek aan andere indrukken veel hadden bijgedragen
tot het gevoel dat hem toen zoo geheel had beheerscht.</p>
<p rend="indent">Van Nypel kwam hem te hulp. Zijn droge opmerking
dat Hanna haar spel met hem gespeeld had, prikkelde zijn eerzucht.
Toen kwam er gloed in zijn beschrijving, toen vond hij krachtiger
adjectiva en rijker beelden, toen begon hij zelfs kleine,
karakteristieke feiten inte-schuiven, die van de waarheid slechts
het coloriet bezaten. Woorden, die hij had kunnnen zeggen, kwamen
hem voor den geest, mishandelingen die hij veronderstelde zag hij
nu duidelijk voor zich, en er was in de geheele geschiedenis toch
zooveel dat men voelen maar niet onder woorden brengen kon, dat die
overdreven lijnen hem waarlijk onontbeerlijk toeschenen om aan zijn
vrienden een juiste voorstelling van het gebeurde bijtebrengen. Het
romantische van het avontuur bekoorde hem meer dan ooit; zijn
geestdrift voor zijn mooie daad herleefde met nieuwe kracht.
Zelfopoffering, trouw, eeuwige liefde glansden hem met een
stralenkrans omgeven verblindend in de oogen, een dichterlijk vuur
ontgloeide in zijn brein, hij geloofde, als de kunstenaar, in de
beelden zijner fantasie.</p>

</cell>
<cell xml:id="right"/>
</row>
<row>
<cell xml:id="text">
<p>[p. 52]</p>
</cell>
<cell xml:id="right"/>
</row>
<row>
<cell xml:id="text">

<p>Kalm lieten zijn vrienden hem uitspreken, het verhaal boeide
hen. Zoodra het ten einde was riep Reeman uit:</p>
<p rend="indent">'Dat is waarachtig wel een 'bonne fortune!' Maar
hoe kom je nu van haar af?'</p>
<p rend="indent">'Ja,' viel van Nypel in, 'daar zit de
moeilijkheid, en als je den raad van een vriend wilt aannemen,
wacht er dan niet te lang mede. Zoolang jij den toestand meester
bent is er nog geen gevaar bij de zaak, maar zit je eenmaal onder
de plak van zoo'n vrouw dan ben je verloren.</p>
<p rend="indent">Verontwaardigd stoof George op:</p>
<p rend="indent">'Zou je dan denken dat ik een vrouw, die alles
voor mij verlaten heeft, die behalve mij niets in de wereld bezit,
op straat zou kunnen zetten en aan haar lot overlaten?'</p>
<p rend="indent">'Maar wat wil je dan doen, mijn waarde?'
vervolgde van Nypel. 'Je kunt haar toch niet trouwen! Stel je eens
voor wat je moeder zeggen zou, wanneer je haar als schoondochter
voorstelde de verleide dochter van een dronken herbergier?'</p>
<p rend="indent">'Ik zou ze liever een hoer noemen' riep George
driftig uit.</p>
<p rend="indent">Het onderscheid is zoo heel groot niet' voegde
Breekoord op langzamen, snijdenden toon in. 'Wanneer zij zich aan
een sergeant verslingerd had zou je haar het aankijken niet waardig
geacht hebben. Is zij dan zooveel beter nu zij de slimheid heeft
gehad in de armen van mijnheer van Doerhoven neertevallen?'</p>
<p rend="indent">'Welzeker' zeide Reeman lachend 'nu is zij een
romanheldin.'</p>

</cell>
<cell xml:id="right"/>
</row>
<row>
<cell xml:id="text">
<p>[p. 53]</p>
</cell>
<cell xml:id="right"/>
</row>
<row>
<cell xml:id="text">

<p>Die woorden troffen George als dolksteken. Hij had behoefte zijn
ergernis luchttegeven.</p>
<p rend="indent">'Als jou koude ziel niet voelen kan wat liefde
is, als jij het fatsoen van een vrouw afweegt naar de wieg, waarin
zij bij haar geboorte werd neergelegd, als jij meent dat al wat
beneden je is in stand te koop moet zijn en weggesmeten kan worden
wanneer het betaald is, dan beklaag ik de vrouw die er zich eenmaal
op zal kunnen beroemen jou hart te bezitten!'</p>
<p rend="indent">Er was iets bombastigs in die woorden. George was
zijn vuur niet langer meester; met kunstmatig vuur is dit dikwerf
het geval. Breekoord was echter op zijn beurt geërgerd, en
spaarde zijn vriend evenmin, toen hij antwoordde:</p>
<p rend="indent">'Ik verzeker je dan dat ik haar nooit eerst tot
mijn maitresse maken zal, hetzij ik ze in een paleis of in een
kroeg aantref!'</p>
<p rend="indent">'En ik verzeker je dat ik, onverschillig of zij
mijn maitres of mijn wettige echtgenoote is, van mijn vrienden
eerbied zal vergen voor het wezen dat ik waardig heb gekeurd mij
als levensgezellin terzijdetestaan!'</p>
<p rend="indent">Reeman oordeelde het noodig met een aardigheid
tusschenbeiden te komen. Hij had door dit middel meer dan eens
twisten gestild.</p>
<p rend="indent">'Mijneheeren, ik stel voor, dat wij, alvorens
verder te gaan in ons debat over de vrouwen, eerst een offer
plengen aan de weduwe Cliquot. Als ingewijde in de geheimen van het
huwelijksleven zal zij ons misschien een middel ingeven om dit maal
even vriendschappelijk te eindigen als het begonnen is.</p>
<p rend="indent">Leve de weduwe!'</p>

</cell>
<cell xml:id="right"/>
</row>
<row>
<cell xml:id="text">
<p>[p. 54]</p>
</cell>
<cell xml:id="right"/>
</row>
<row>
<cell xml:id="text">

<p>Allen stemden lachend in: 'Leve de weduwe!'</p>
<p rend="indent">A propos van een weduwe had Reeman bovendien een
uittreksel der 'chronique scandaleuse' van de laatste weken
medetedeelen dat allen bijzonder veel belang inboezemde. Dit leidde
het gesprek voor geruimen tijd eene tegenovergestelde richting uit;
het eene verhaal volgde uit het andere, men schreeuwde door
elkander, toaste en vergat Hanna.</p>
<p rend="indent">Van Nypel voerde eindelijk de aandacht weer naar
het oude onderwerp terug. Hij stelde er een eer in als redder van
George te kunnen poseeren, en had reeds op een middel gepeinsd om
zijn vriend het onzinnige van zijn gedrag te doen inzien.
Gemoedelijk en ernstig sprak hij hem nu aan:</p>
<p rend="indent">'Hoor eens Doerhoven, ik ben niet van plan als
zedemeester optetreden, maar ik wil toch ook niet dat je mij eens
zult kunnen zeggen: je hadt mij moeten waarschuwen, want op dat
oogenblik was ik niet in staat de dingen kalm intezien.</p>
<p rend="indent">Je laat je door het gevoel meeslepen. Door dat
kind uit de handen van een ontaarden vader te redden heb je haar
een groote weldaad bewezen. Laat het nu ook genoeg zijn. Zij kan
toch niet vergen dat je om harentwil je geheele leven op den
mesthoop werpt!'</p>
<p rend="indent">George was al merkbaar kalmer geworden. Hij
antwoordde thans bedaard:</p>
<p rend="indent">'Alles goed geredeneerd, maar ik kan niet van
haar af.'</p>
<p rend="indent">'Dat hangt maar van je wil af. Met geld is veel
goed te maken.'</p>
<p rend="indent">De stille Breekoord achtte het oogenblik gunstig
om ook een duit in het zakje te werpen en zeide even lang-</p>

</cell>
<cell xml:id="right"/>
</row>
<row>
<cell xml:id="text">
<p>[p. 55]</p>
</cell>
<cell xml:id="right"/>
</row>
<row>
<cell xml:id="text">

<p>zaam als altijd: 'Doe je 't niet, dan zal je het volgende zien
gebeuren. De toestemming van den vader zal je krijgen; zoo'n man is
te koop. In den Haag echter kun je niet gaan wonen. Blijven ook
sommige vrienden je groeten als zij je met die vrouw ontmoeten,
niemand zal de dochter van een kroeghouder bij zich ontvangen. Ga
je naar een andere Hollandsche stad waar je nog onbekend bent, dan
volgt het gerucht je op de hielen en wordt ook daar het leven je
onmogelijk gemaakt. Het eenige wat je dus overblijft, is: het land
te verlaten, je carrière vaarwel te zeggen, je vrienden te
laten loopen en misschien je moeder nooit weertezien. Let wel, dat
ik nog onderstel dat deze uit zwakheid in je huwelijk heeft
toegestemd. Indien je nu meent dat je Hanna gelukkig zult kunnen
maken door haar het voortdurend bewijs te leveren dat zij de eenige
hinderpaal is voor jou geluk, dan is 't mij wel.'</p>
<p rend="indent">Er lag te veel waarheid in die woorden opgesloten
dat zij niet zwaar als lood en koud als sneeuw op George's
luchtige, lichtbekoelende geestdrift zouden neder vallen. Van Nypel
bemerkte dit en voegde er nog bij:</p>
<p rend="indent">'Als ik in jou plaats ware, begon ik met Hanna
dit alles uitteleggen. Indien zij zooveel verstand bezit als jij
zegt, moet zij de waarheid er van inzien. Vervolgens zou ik
ongeveer het volgende aan den vader schrijven:</p>
<p rend="indent">Je dochter is bij mij. Je kunt haar terugkrijgen
op voorwaarde dat je haar nooit meer mishandelt. Vervul je die
voorwaarde dan zal ik je, totdat zij trouwt, elke maand honderd
gulden uitbetalen. Zoodra zij zich ech-</p>

</cell>
<cell xml:id="right"/>
</row>
<row>
<cell xml:id="text">
<p>[p. 56]</p>
</cell>
<cell xml:id="right"/>
</row>
<row>
<cell xml:id="text">

<p>ter beklaagt, trek ik niet alleen mijn honderd gulden in, maar
stel bovendien de politie in kennis van je vroeger gedrag. Mij
dunkt, op die manier is iedereen tevreden gesteld, en aan Hanna kan
je bovendien nog een geschenk geven.'</p>
<p rend="indent">Dit middel scheen George nu werkelijk het eenige
dat in de gegeven omstandigheden overbleef. Hij was overtuigd, maar
zich gewonnen geven nadat hij nog even te voren zoo krachtig een
geheel tegenovergesteld gevoelen had verdedigd, dit was hem
onmogelijk. In een laatste flikkering van geestdrift sloeg hij met
de vuist op de tafel en riep uit:</p>
<p rend="indent">'Neen! Al verging ook de geheele wereld, ik zal
Hanna niet alleen laten staan.'</p>
<p rend="indent">'Als dat waar is,' riep Reeman uit, 'stel ik
voor. dat wij naar het Alcazar gaan.'</p>
<p rend="indent">'Wat geven zij daar?'</p>
<p rend="indent">'La petite mariée!'</p>

<p>Wrevelig stond George den volgenden morgen eerst laat op. Reeds
in het Alcazar had zich den vorigen avond eene ontevredenheid van
hem meester gemaakt, die naar een uitweg zocht. Toen hij van zijn
vrienden laat in den nacht afscheid nam had hij den indruk gekregen
alsof hij al wat hem dierbaar was geweest in zijn vorig leven
vaarwel zeide, om een onverkwikkelijk bestaan van saaiheid en
ontbering te beginnen. Hij had</p>

</cell>
<cell xml:id="right"/>
</row>
<row>
<cell xml:id="text">
<p>[p. 57]</p>
</cell>
<cell xml:id="right"/>
</row>
<row>
<cell xml:id="text">

<p>behoefte aan emotie, maar elk zijner aandoeningen was een bal
gelijk, die, met te weinig kracht tegen een steile hoogte
opgeworpen, altijd weer terugvalt in de telkens afgemattere hand.
Ditmaal was de bal onderweg door de wereldwijsheid zijner vrienden
heengerold, en zoo bevlekt naar beneden gekomen, dat hij 't niet
waagde hem weer optevatten.</p>
<p rend="indent">Tehuis aangekomen had hij Hanna nog op gevonden.
Dit had zijn ontstemming verergerd.</p>
<p rend="indent">In een wit peignoir dat haar allerbekoorlijkst
stond, het donkere haar in een netje opgenomen dat met een rood
strikje boven op het hoofd werd gesloten, had zij geduldig zijn
terugkomst afgewacht, verdiept in de beschouwing zijner
photographieën.</p>
<p rend="indent">'Wat moet dat beduiden? Nog niet naar bed?'</p>
<p rend="indent">'Ik had geen slaap en wilde je toch goeden nacht
zeggen.'</p>
<p rend="indent">'Dwaasheid! Indien wij getrouwd waren en in den
Haag woonden zou ik minstens eenige nachten per week zoo laat
t'huis komen. Zou je dan telkens op willen blijven?'</p>
<p rend="indent">Hanna had op die vraag geen antwoord gegeven, en
dat had hem gehinderd omdat hij zijn ongelijk voelde.</p>
<p rend="indent">Een oogenblik later was hij dus voortgegaan met
knorren:</p>
<p rend="indent">'Liefde is goed en toewijding is mooi; maar alles
heeft zijn grenzen en door zulk een overdrijving kan de beste
bedoeling lastig worden. - - Heb je gegeten?'</p>
<p rend="indent">'Neen.'</p>
<p rend="indent">'Waarom niet? Moet je als een bakerkind gevoerd
worden?'</p>
<p rend="indent">Wederom had Hanna niet geantwoord. Zij deed
haar</p>

</cell>
<cell xml:id="right"/>
</row>
<row>
<cell xml:id="text">
<p>[p. 58]</p>
</cell>
<cell xml:id="right"/>
</row>
<row>
<cell xml:id="text">

<p>best niet te begrijpen, maar het was zóó duidelijk.
Zwijgend had zij hem aangezien terwijl hij zich zonder meer een
woord te spreken uitkleedde; toen had zij zich insgelijks te bed
begeven, de gesloten oogen naar den wand gekeerd en gepoogd
inteslapen.</p>
<p rend="indent">Den volgenden morgen stelde zij veel op rekening
van het diner met zijn vrienden en meende zij dat een wandeling hem
goed zou doen. Zij had zich daarom terstond netjes aangekleed, en
sloeg hem na het ontbijt voor een half uurtje in het Park te gaan.
Dit kwam echter niet met zijn plannen overeen, hij wilde alleen
zijn.</p>
<p rend="indent">'Onmogelijk, lieve kind. Ik moet naar de post en
heb ook nog andere commissie's te doen. Bovendien, met zulk een
toilet kan je 's morgens niet op straat komen. Er is iets
verschrikkelijk burgerlijks in die voordurende zucht naar opschik.
Ik weet niet hoe 't komt, maar je ziet er altijd uit als een
opgedirkte pop. Iedereen kan zoo zien dat je niet gewend bent zulke
kleederen te dragen. Je bent ook te voorzichtig voor je goed. Je
mist dat zekere 'laisser aller' waaraan men de fatsoenlijke vrouw
herkent. Wij moeten daar eens eene verandering in zoeken te
brengen. - - Tot straks dus.'</p>
<p rend="indent">Met tranen in de oogen reikte zij hem de hand.
Zij had gemeend zich ook 's morgens mooi te moeten maken wanneer
zij met haar George uitging.</p>
<p rend="indent">George voelde dat hij wreed was geweest, maar hij
maakte zich diets dat dit noodzakelijk was in de gegeven
omstandigheden.</p>
<p rend="indent">Op de trap kwam hij den portier tegen, die hem
een kaartje overhandigde:</p>

</cell>
<cell xml:id="right"/>
</row>
<row>
<cell xml:id="text">
<p>[p. 59]</p>
</cell>
<cell xml:id="right"/>
</row>
<row>
<cell xml:id="text">

<p>Eugène Poiré</p>
<p rend="indent">Professeur de violon.</p>

<p>De eigenaar had reeds meermalen pogingen aangewend om mijnheer
alleen te kunnen spreken, maar altijd was mijnheer uit geweest of
had de portier geen kans gezien hem het kaartje te geven zonder dat
mevrouw er iets van bemerkte. Monsieur Poiré wachtte thans in
een kamer van den entresol, die toevallig ledig stond. Indien
mijnheer hem dus een oogenblik te woord wilde staan, verzocht hij
hem aldaar binnentegaan.</p>
<p rend="indent">George kende niemand in Brussel en had zelfs
nooit den naam van Poiré hooren noemen.</p>
<p rend="indent">De kamer binnentredend bevond hij zich tegenover
een man van ongeveer dertig jaren. Indien het lange haar niet den
muzikant had verraden, zouden de blonde baard en de bril aan een
Duitschen professor hebben doen denken. Poiré was echter Belg
en, zooals hij terstond meedeelde, solo-violist aan het
théatre de la Monnaie.</p>
<p rend="indent">George noodigde hem uit te gaan zitten.</p>
<p rend="indent">Hij scheen zeer verlegen te zijn en zeide niets,
terwijl hij zenuwachtig zijn rechter handschoen half uittrok.</p>
<p rend="indent">'Mag ik de reden weten van uw bezoek, mijnheer
Poiré.'?</p>
<p rend="indent">'Sta mij toe mijnheer vooraf uwe toegevendheid in
te roepen. De zaak waarover ik u kom spreken is van zulk een
teederen aard dat zij u onaangenaam moet aandoen, ja misschien
beleedigend toeschijnen.'</p>
<p rend="indent">'Beleedigend?'</p>
<p rend="indent">'Helaas! ja. Ik heb ook lang geaarzeld alvorens
ik</p>

</cell>
<cell xml:id="right"/>
</row>
<row>
<cell xml:id="text">
<p>[p. 60]</p>
</cell>
<cell xml:id="right"/>
</row>
<row>
<cell xml:id="text">

<p>tot dezen stap overging, maar ik kan niet anders handelen.'</p>
<p rend="indent">'Wat ik u bidden mag wees duidelijker.'</p>
<p rend="indent">'Veroorloof mij nog slechts u de verzekering te
geven dat mijn bedoelingen goed en ernstig zijn, dat ik bereid ben
al de gevolgen van mijn handelwijze te dragen en niet alleen
mijzelven het recht ontzeg de heftigste uitdrukkingen uwer
verontwaardiging kwalijktenemen, maar mij blindeling aan uwe
beslissing over mijn voorstel onderwerp.'</p>
<p rend="indent">'Het betreft dus een voorstel.'</p>
<p rend="indent">'Ziehier de zaak. - Ik woon hier vlak tegenover.
Den dag zelven van uw aankomst bemerkte ik op uw balcon een
vrouwelijke gestalte. Zich rekenschaptegeven van een indruk is zeer
moeilijk, nog moeilijker is 't dien te beschrijven. Ik moet mij dus
vergenoegen met u te zeggen dat ik soms uren lang voor mijn venster
te wachten stond dat de gestalte, die mij zoo diep had getroffen,
zich nog eens mocht vertoonen.'</p>
<p rend="indent">George vond zijn bezoeker bijzonder dwaas.</p>
<p rend="indent">'Op die wijze zag ik haar eenige malen en elke
keer schonk mij wederom nieuwen moed uren lang mijn venster niet te
verlaten. Ik heb zelfs een les verschikt omdat zij geregeld tegen
elf uur haar kijkje neemt in de drukke straat. - Duid het mij niet
euvel dat ik inlichtingen omtrent u zocht te krijgen, en toen een
gerucht vernam waaruit de gedachte voortsproot, die mij sedert niet
meer verlaten heeft. Ik zal genoodzaakt zijn u dat gerucht
medetedeelen.'</p>
<p rend="indent">George maakte een beweging van ongeduld.</p>
<p rend="indent">'Men vermoedt dat u niet gehuwd is.'</p>

</cell>
<cell xml:id="right"/>
</row>
<row>
<cell xml:id="text">
<p>[p. 61]</p>
</cell>
<cell xml:id="right"/>
</row>
<row>
<cell xml:id="text">

<p>'En waaruit maakt men dit op?'</p>
<p rend="indent">'Uit duizenderlei kleinigheden. Uw uiteenloopende
manieren, uw geheel verschillende omgang met de bedienden, uw
ongelijke wijze van spreken..... indien evenwel het gerucht toch
onwaar mocht zijn...</p>
<p rend="indent">'Het is waar, ga voort als het u belieft.'</p>
<p rend="indent">'Ik voor mij vond bovendien een teeken dat mij
afdoende toescheen. 't Is onnoodig daarover...'</p>
<p rend="indent">'Integendeel, wees zoo goed mij ook dat
medetedeelen.'</p>
<p rend="indent">'Ik hoorde bij toeval van de waschvrouw, dat het
verschil in qualiteit van uw beider goed, een bijzonder groot
verschil in stand aanduidde.'</p>
<p rend="indent">George stond versteld. Weken lang had hij op
maatregelen gezonnen om zijn spoor te verbergen en iedereen te
misleiden omtrent zijn verhouding tot Hanna. Desniettemin was een
man, die niets met de politie te maken had binnen weinige dagen
achter zijn geheim gekomen, en was er misschien slechts
één woord van Hanna's vader noodig om hem terstond in
verzekerde bewaring te doen nemen.</p>
<p rend="indent">Poiré zag hem na zijn bekentenis een
oogenblik vragend aan, maar geen teeken op George's gelaat
bemerkende van den toorn dien hij wachtende was, ging hij aldus
voort:</p>
<p rend="indent">'Deze zekerheid bracht mij op de gedachte dat u
misschien niet altijd met haar samenblijven zou.'</p>
<p rend="indent">'Mijnheer!'</p>
<p rend="indent">'Ik bid u, laat mij thans uitspreken. Ik weet te
goed hoeveel het meisje van u houdt om het dwaze plan te kunnen
koesteren mij tusschen u beiden te plaatsen. Zoo lang zij bij u is,
zal ik mij met de gedachte dat zij gelukkig is, moeten en kunnen
troosten. Mocht die toe-</p>

</cell>
<cell xml:id="right"/>
</row>
<row>
<cell xml:id="text">
<p>[p. 62]</p>
</cell>
<cell xml:id="right"/>
</row>
<row>
<cell xml:id="text">

<p>stand u echter eenmaal bezwarend worden, zou 't dan te veel
gevergd wezen indien ik u verzocht mij voor uw scheiding in de
gelegenheid te willen stellen kennis met haar te maken?'</p>
<p rend="indent">Pijnlijk deden deze woorden George aan, maar als
een beleediging troffen zij hem niet. Hij wilde Poiré's
bedoeling volkomen kennen en vroeg daarom:</p>
<p rend="indent">'Wat is dan uw plan?'</p>
<p rend="indent">'Dat zal van haar afhangen.'</p>
<p rend="indent">'En indien zij... indien zij u dan niet ongenegen
ware.'</p>
<p rend="indent">'Natuurlijk haar te trouwen.'</p>
<p rend="indent">Er lag geen bijbedoeling in die woorden; George
vond den man zoo dwaas niet meer. Hij voelde zelfs dat de moed hem
ontbrak den violist in het aangezicht te zien.</p>
<p rend="indent">Poiré ging dus voort: 'Zou ik op mijn
voorstel uw antwoord mogen weten?'</p>
<p rend="indent">'Mijnheer Poiré. Het voorstel is niet van
dien aard dat ik het met een ja of neen oogenblikkelijk
beantwoorden kan. Ik moet er over nadenken. Wees zoo goed
overmorgen op hetzelfde uur terugtekomen, indien dit u schikt, of
anders...'</p>
<p rend="indent">Ik heb dat uur vrij, mijnheer. Ik begrijp dat u
over mijn voorstel nadenken moet.'</p>
<p rend="indent">'Tot wederziens dus.'</p>
<p rend="indent">'Tot wederziens.'</p>
<p rend="indent">Zoodra Poiré vertrokken was snelde George
naar buiten. Hij hoopte er moed te verzamelen om den blik uit
Hanna's donker oog te kunnen verdragen.</p>

</cell>
<cell xml:id="right"/>
</row>
<row>
<cell xml:id="text">
<p>[p. 63]</p>
</cell>
<cell xml:id="right"/>
</row>
<row>
<cell xml:id="text">

<p>Toen George eerst tegen het etensuur terugkeerde vond hij Hanna
opgeruimder dan ooit. Zij had zich verweten dat haar gedrag niet
lief was geweest jegens den man aan wien zij zooveel te danken had.
Uit een onnadenkend woord en een onbeteekenend feit had zij
schandelijke gevolgtrekkingen gemaakt. Zij meende zelfs dat zij een
boosheid had getoond die niet alleen aan George onaangename
oogenblikken had bezorgd, maar misschien wel de aanleiding was
geweest dat hij haar eenigszins koel had bejegend. Zoo iets mocht
niet weer voorkomen, dat had zij zich ernstig voorgenomen en zij
was tevreden over dit besluit.</p>
<p rend="indent">Zoodra de aangebeden man binnentrad vloog zij op
en viel hem om den hals.</p>
<p rend="indent">Aan George kwam die liefdesbetuiging zeer
ongelegen. Haar strakke terughouding van den vorigen avond zou 't
hem zooveel gemakkelijker gemaakt hebben haar omtrent de plannen
van Poiré intelichten. Hij moest haar over dat bezoek spreken,
doch toen zij hem de armen om den hals sloeg, het kopje tegen zijn
schouder vlijde, en weer opsprong om zingend door de kamers te
fladderen, toen zij zeide dat zij hem nooit, nooit genoeg dankbaar
zou kunnen zijn voor haar heerlijk leven, toen was hij niet in
staat meer den naam Poiré over zijn lippen te brengen,
ofschoon hij 't nog nooit zoo diep had gevoeld dat de liefde van
dit naïeve kind een blok aan zijn been was geworden waarvan
hij bijna wanhoopte zich te kunnen bevrijden.</p>
<p rend="indent">Den volgenden dag kwam hij niet verder. Wel
honderdmaal nam hij zich voor het gesprek op den violist te
brengen, en telkens ontzonk hem weer de moed. De dag brak aan
waarop gene om antwoord zou</p>

</cell>
<cell xml:id="right"/>
</row>
<row>
<cell xml:id="text">
<p>[p. 64]</p>
</cell>
<cell xml:id="right"/>
</row>
<row>
<cell xml:id="text">

<p>komen, en nog was Hanna van alles onkundig. Het ontbijt liep ten
einde en hij zweeg, een wandeling door het park volgde en van bank
tot bank, van straat tot straat verschoof hij een mededeeling, die
zijn tong weigerde uittespreken. Zij kwamen tehuis en nog had hij
met geen woord van de zaak gerept. Toen liet hij in der haast -
drie kwartier voor dat Poiré komen zou - hem door den portier
een briefje brengen dat de bede inhield zijn bezoek nog twee dagen
uittestellen.</p>
<p rend="indent">Het was of dit hem moed gaf.</p>
<p rend="indent">Zoodra de brief vertrokken was zocht hij Hanna
op, die in de balconkamer bezig was zijn handschoenen te
verstellen. Hij behoefde er haar nooit opmerkzaam op te maken dat
er iets aan zijn goed ontbrak. Niets ontging haren zorgenden blik,
en voor den geliefde werkzaam te kunnen zijn was nog immer haar
grootste genot.</p>
<p rend="indent">'t Hinderde hem wel dat zij juist nu ten zijnen
behoeve bezig was, maar een langer uitstel was niet mogelijk. Zij
moest zelve beslissen en het was niet te veel wanneer hij haar
daartoe twee dagen tijd liet.</p>
<p rend="indent">Hij sprak dus, maar in den aanvang met een
zenuwachtige trilling in zijn stem:</p>
<p rend="indent">'Hanna.'</p>
<p rend="indent">Zij zag hem met haar groote oogen vol vertrouwen
aan; om door te kunnen spreken moest hij zich afwenden en achter
haar stoel gaan staan. Met beide handen op de leuning steunend ging
hij toen voort:</p>
<p rend="indent">'De gedachte is wel eens bij mij opgekomen dat je
een beter lot verdient dan ik je met den besten wil der wereld
geven kan.'</p>

</cell>
<cell xml:id="right"/>
</row>
<row>
<cell xml:id="text">
<p>[p. 65]</p>
</cell>
<cell xml:id="right"/>
</row>
<row>
<cell xml:id="text">

<p>'George.'</p>
<p rend="indent">Zij sprak zijn naam bijna lachend uit en keek
weder op haar werk neer.</p>
<p rend="indent">'Ik vrees dat ik je ten slotte ongelukkig zal
moeten maken.'</p>
<p rend="indent">'Hoe is 't mogelijk dat zulke dwaze gedachten in
je opkomen?'</p>
<p rend="indent">'Hier vlak tegenover woont een man op wien je
aanblik zulk een indruk heeft gemaakt, dat hij een genegenheid voor
je heeft opgevat, die...'</p>
<p rend="indent">Hij wilde zeggen 'die de mijne ver overtreft',
maar zijn ijdelheid gedoogde niet dat hij die overtuiging uitsprak,
daarom besloot hij: 'die mij met bewondering en achting heeft
vervuld.'</p>
<p rend="indent">'Arme man' antwoordde zij, bijna
onverschillig.</p>
<p rend="indent">'Die man heeft mij bekend welk een liefde hij
voor je koestert en verzocht kennis met je te mogen maken.'</p>
<p rend="indent">'En wat heb je wel geantwoord' vroeg zij nog
altijd zonder optezien en met een onergdenkenden lach, die voor 't
laatst George bijna den moed benam zijn verhaal te eindigen. Hij
had nog juist kracht genoeg haar toetefluisteren:</p>
<p rend="indent">'Dat hij overmorgen terugkomen zou.' -</p>
<p rend="indent">Het werk ontglipte Hanna's hand.</p>
<p rend="indent">Er was iets waanzinnigs in haar oogen toen zij
plotseling opstond, zich omwendde en George recht in het aangezicht
zag. De glimlach, welke den geheelen morgen om haar fijn mondje had
gespeeld, stierf weg onder den pijnlijken trek, dien de bittere
ernst eensklaps diep in het marmerbleek gelaat groefde.</p>

</cell>
<cell xml:id="right"/>
</row>
<row>
<cell xml:id="text">
<p>[p. 66]</p>
</cell>
<cell xml:id="right"/>
</row>
<row>
<cell xml:id="text">

<p>Zij had een vreeselijk vonnis gehoord, doch haar brein kon er
den omvang niet van beseffen.</p>
<p rend="indent">Haar oog had het Medusa hoofd aanschouwd en zij
voelde dat haar hartslag verflauwde, dat het schrikbarend monster
haar tot steen zou verstijven doen.</p>
<p rend="indent">Geen woord brachten haar lippen meer uit. Een
paar seconden slechts staarde zij George strak aan, toen deed zij
twee snelle schreden naar de zijkamer, ging binnen en wierp de deur
achter zich toe.</p>
<p rend="indent">Onmiddelijk sprong George haar na, maar te
vergeefs, de deur was op slot. Hij ijlde naar de gangdeur, eveneens
gesloten.</p>
<p rend="indent">'Hanna, doe open!'... geen antwoord.</p>
<p rend="indent">Hij bonsde op de deur, riep, smeekte, dreigde...
alles bleef stil.</p>
<p rend="indent">'Hanna, 't is immers alles voor je geluk. Ik heb
niets beslist. Je zult zelve bepalen wat er gebeuren moet. Als je
bij mij blijven wilt zal niemand je van mij afscheuren!... Maar doe
open... Antwoord ten minste... Laten wij samen overleggen wat er
geschieden zal... Spreek, of ik trap de deur in! Ik wil weten wat
je doet... In 's hemelsnaam doe open!'</p>
<p rend="indent">Geen antwoord.</p>
<p rend="indent">Toen trachtte hij door het sleutelgat te kijken,
maar de sleutel stak er in; hij legde het oor aan het slot, maar
geen zucht verstoorde de doodsche stilte.</p>
<p rend="indent">Nu eens zweeg hij stil met ingehouden adem, dan
weer schreeuwde en tierde hij als een radelooze... het was alles
vergeefs.</p>
<p rend="indent">De avond viel en hij had nog geen geluid
gehoord.</p>
<p rend="indent">Zonder aan eten te denken bleef hij als een hond
voor de deur wachten, dreigend en smeekend, roepend</p>

</cell>
<cell xml:id="right"/>
</row>
<row>
<cell xml:id="text">
<p>[p. 67]</p>
</cell>
<cell xml:id="right"/>
</row>
<row>
<cell xml:id="text">

<p>en jammerend totdat zijn schorre keel bijna geen geluid meer
voortbrengen kon.</p>
<p rend="indent">Daar binnen bleef het zoo stil als lag er een
lijk.</p>
<p rend="indent">Toen de nacht aanbrak dacht hij er aan de kamer
te laten openbreken, maar hij durfde niet. Het denkbeeld van
zelfmoord kwam hem voor den geest en onwillekeurig week hij naar
het andere einde van het vertrek terug. Op een stoel voor de deur
poogde hij te slapen, maar de vreeselijkste hallucinatie's joegen
hem elk oogenblik overeind. Hij zag de deur opengaan, en een witte
gedaante aan een koord tegen den muur hangen. Glazig staarden
Hanna's groote oogen hem aan, hij sprong van zijn stoel op en
bemerkte dat hij gedroomd had. De stilte daarbinnen was in den
zwijgenden nacht nog ijzingwekkender dan ooit.</p>
<p rend="indent">Nauwelijks weer half ingesluimerd meende hij haar
langzaam te zien binnentreden, recht op hem aan. Zij legde de hand
op zijn schouder en hij wist dat zij dood was. Zij zag hem aan en
hij had geen macht zich te verroeren. Ontwaakte hij eindelijk met
een kreet van afgrijzen, dan klopte zijn hart alsof het barsten
zou, en de duisternis grijnsde hem aan, als ware er een heir van
spoken verborgen in elken hoek van het vertrek.</p>
<p rend="indent">Eindelijk brak de morgen aan, vaal en nuchter.
Het bleeke schijnsel dat door de gordijnen drong, vond hem nog
immer voor de deur op wacht, maar toen hij opstond knikten zijn
knieën en suisde het in zijn oor. In den spiegel zag hij dat
zijn haar verwilderd was en zijn oogen rood opgeloopen. Hij voelde
zich ziek als had hij den heelen, langen nacht met vrienden
verbrast, en in de armen van een deern den zwaren morgenslaap
genoten.</p>

</cell>
<cell xml:id="right"/>
</row>
<row>
<cell xml:id="text">
<p>[p. 68]</p>
</cell>
<cell xml:id="right"/>
</row>
<row>
<cell xml:id="text">

<p>Wederom wendde hij dezelfde pogingen aan iets van Hanna te
vernemen en wederom bleef alles vruchteloos.</p>
<p rend="indent">Uur aan uur bracht hij voor de kamer door in een
toestand van machtelooze razernij, afgewisseld door de diepe
neerslachtigheid van het berouw.</p>
<p rend="indent">Geen geluid verried dat zich daarbinnen nog een
levend wezen bevinden kon.</p>
<p rend="indent">In den namiddag begon hij een gevoel van flauwte
in de maag te ondervinden dat hem noodzaakte naar een dichtbij
gelegen restaurant te snellen. Bij zijn vertrek sloot hij alle
deuren toe; toen hij terugkwam was alles nog even stil.</p>
<p rend="indent">Eerst tegen acht ure hoorde hij eenig
gedruisch.</p>
<p rend="indent">Goddank, zij leefde dus nog!</p>
<p rend="indent">Indien zij evenwel juist bezig ware de hand aan
zich-zelve te slaan.</p>
<p rend="indent">Dat denkbeeld deed hem weer achteruitspringen om
de deur intetrappen, toen zij langzaam openging, en Hanna
verscheen.</p>
<p rend="indent">Zij was het inderdaad; geen spooksel bedroog zijn
oog; en toch week hij stap voor stap terug. Hij had zelfs de kracht
niet zijn blik aftewenden of neerteslaan; Hanna's donker oog
beheerschte hem met onweerstaanbare macht. Hij moest haar
aanstaren. Hij moest zien hoe diep haar oogen, door kleine kringen
omschaduwd, in het lijkbleek gelaat waren weggezonken, hoe haar
slanke gestalte magerder geworden scheen, maar fierder tegelijk,
hoe zij met een majesteit, waarvoor zijn knie dreigde neertezinken,
op hem toetrad en voor hem bleef staan den blik vol weemoed strak
op zijn gelaat gevestigd.</p>

</cell>
<cell xml:id="right"/>
</row>
<row>
<cell xml:id="text">
<p>[p. 69]</p>
</cell>
<cell xml:id="right"/>
</row>
<row>
<cell xml:id="text">

<p>Spreken kon hij niet, een ijzeren greep klemde hem de keel toe,
een loodzware last lag op zijn hart.</p>
<p rend="indent">Hij voelde zich schuldig, en voor hem stond zijn
rechter, het zachte, tengere kind, het beeld der liefde, den
edelste, vrouwelijke toewijding.</p>
<p rend="indent">Zij stak hem de hand toe, hij legde er de zijne
zwijgend in.</p>
<p rend="indent">Nog immer had zij geen woord gesproken, maar
George strak aangestaard, als wilde zij de geliefde trekken,
waarvan zij weldra voor altijd scheiden zou, zoo diep mogelijk in
haar geheugen prenten. George voelde het bittere verwijt van dien
blik en toch lag er alleen liefde in, want al wat haar ziel aan
liefde bezat stroomde hem toe in dien laatsten straal uit haar
zonnig oog en in den warmen druk waarmee haar kleine hand de zijne
omklemde.</p>
<p rend="indent">Nauw merkbaar zwoegde haar boezem, iets vochtigs
blonk in haar oog, de bange strijd was uitgestreden, het besluit
stond vast in de moedige ziel.</p>
<p rend="indent">Toen sprak zij het vonnis uit en haar stem beefde
niet. Zij had de zelfbeheersching in een zware school geleerd.</p>
<p rend="indent">'Vergeef mij, George' zoo zeide zij, 'dat ik een
oogenblik aan je goede bedoeling heb kunnen twijfelen. Ik dank je
voor al wat je voor mij gedaan hebt. Ik ben gelukkig geweest,
misschien worden er weinig menschen zoo gelukkig als ik, en
alles... alles heb ik alleen aan jou te danken. Nooit zal ik dit
vergeten. - Wij kunnen niet samen blijven. Ik heb dit overdacht en
ik zie het nu duidelijk in. - Ik zal gaan.'</p>
<p rend="indent">En met die woorden nam Hanna afscheid van het
geluk; met die woorden offerde zij hem in eens, in de vrijwillige
vernietiging van al wat haar dierbaar was,</p>

</cell>
<cell xml:id="right"/>
</row>
<row>
<cell xml:id="text">
<p>[p. 70]</p>
</cell>
<cell xml:id="right"/>
</row>
<row>
<cell xml:id="text">

<p>den geheelen schat van toewijding dien zij aan zijn voeten had
neergelegd om te zamen in langen wellust te genieten.</p>
<p rend="indent">Nog een oogenblik zag zij hem aan met die
grenzenlooze teederheid waarvan hij al de weelde had gekend, toen
liet haar hand de zijne los en viel slap langs het lichaam
neder.</p>
<p rend="indent">Langzaam wendde zij 't hoofd af, en ging terug
naar de kamer waarin zij het bang Gethsemane had doorleefd. Bij de
deur keerde zij zich nog eenmaal om en zeide zacht:</p>
<p rend="indent">'Laat mij wat eten brengen.'</p>
<p rend="indent">Bijna onhoorbaar voegde zij er bij:</p>
<p rend="indent">'Morgen kan hij komen.'</p>

<p>George was niet tegenwoordig geweest bij het onderhoud dat Hanna
aan Poiré had toegestaan en den uitslag er van kon hij slechts
raden. Den violist er naar te vragen schaamde hij zich en tegenover
Hanna had hij allen moed verloren.</p>
<p rend="indent">Zoodra zij had ingezien dat een verbintenis met
dien man het eenig middel was om George van haar te bevrijden
zonder dat zijn geweten zich bezwaard zou achten, behoefde zij nog
slechts de zekerheid dat Poiré haar niet mishandelen zou. Van
het oogenblik dus dat zij hem als een goedhartig mensch leerde
kennen, die het eerlijk met haar meende, had zij zich met hem
verbonden geacht, en was George haar vreemd geworden. In de kleine
zijkamer sliep zij alleen en bracht zij den dag</p>

</cell>
<cell xml:id="right"/>
</row>
<row>
<cell xml:id="text">
<p>[p. 71]</p>
</cell>
<cell xml:id="right"/>
</row>
<row>
<cell xml:id="text">

<p>in eenzaamheid door; geen woord, geen gebaar herinnerde meer aan
den band dien zij vrijwillig had verbroken. George huisde in de
twee andere vertrekken niet minder eenzaam dan zij, en, als de
veroordeelde, die de uitvoering van zijn vonnis verbeidt, onkundig
van al wat er voorviel.</p>
<p rend="indent">Tien lange dagen bracht hij aldaar door, en in
dien tijd werd hem de waarheid van Goethe's woord duidelijk:</p>



<p>Dem ist es
schlecht in seiner Haut,</p>



<p>Der in seinen
eignen Busen schaut.</p>


<p>Als de duiker in het meer daalde hij diep in zijn boezem af, en
hij zag 't duidelijk hoe de schoone tooverwereld, die hij als knaap
door het heldere water had meenen te ontdekken slechts een harde,
kale rotsgrond was. Al wat hem edel en grootsch had toegeschenen
verdween als het parelend schuim van een gistenden drank, en wat er
overbleef was een schraal, zuur vocht, een mengsel van verwende
onbeduidendheid en kleingeestige zwakte. Had hij met Hanna's liefde
een wreedaardig spel gedreven, wel boette hij er zwaar voor in die
tien dagen van pijnlijke zelfbespiegeling.</p>
<p rend="indent">Eindelijk kwam Poiré hem de tijding brengen,
dat alles in orde was en het huwelijk overmorgen gesloten zou
worden. Hij voegde er een bede van Hanna bij, die zij ondanks al
zijn vertoogen geweigerd had zelve aan George te doen. Zij verzocht
hem als getuige er bij tegenwoordig te willen zijn.</p>
<p rend="indent">Gaarne had George dit verzoek afgeslagen, maar
hij meende er geen recht toe te hebben. De taak werd hem in-</p>

</cell>
<cell xml:id="right"/>
</row>
<row>
<cell xml:id="text">
<p>[p. 72]</p>
</cell>
<cell xml:id="right"/>
</row>
<row>
<cell xml:id="text">

<p>zooverre verlicht als het huwelijk niet kerkelijk voltrokken zou
worden. De burgerlijke formaliteit grijpt minder aan. Toch had hij
het gevoel dat zijn handteekening een doodvonnis bekrachtigde.</p>
<p rend="indent">Van het stadhuis reden zij gezamenlijk naar het
station.</p>
<p rend="indent">De Hollandsche trein vertrok het eerst.</p>
<p rend="indent">Het gesprek in de wachtkamer was van een
pijnlijke gedwongenheid. Bij den wagon staande nam hij stamelend
afscheid en drukte Poiré hem de hand.</p>
<p rend="indent">Hanna reikte hem de hare niet. Vreesde zij een
laatst zwak oogenblik?</p>
<p rend="indent">Eindelijk klonk het: 'en voiture. Monsieur' en
werd het teeken tot vertrekken gegeven. De locomotief floot en de
trein rolde voort.</p>
<p rend="indent">Uit het raampje wierp hij Hanna een laatsten blik
toe, zij wuifde even met de hand, en toen was alles voorbij. -</p>
<p rend="indent">De trein joeg verder en George viel in de kussens
neer; een bittere vloed van tranen brak uit zijn oogen los.</p>
<p rend="indent">Antwerpen was achter den rug. Rozendaal snelde
voorbij; de eerste verschrikkelijke aandoening bedaarde; zijn blik
rustte op vaderlandschen bodem.</p>
<p rend="indent">Dat was dus het land waarnaar zijn hart verlangd
had. Hoe dor, hoe treurig, hoe verlaten kwam het voor.</p>
<p rend="indent">Binnen weinige uren zou hij te huis zijn, in zijn
kamer, bij zijn vrienden, bij zijn moeder. Hoe klein, hoe
onbeduidend, hoe saai scheen hem al dat geluk toe, waarvoor hij
Hanna's liefde had prijsgegeven. Ja, was 't niet alsof hij sidderde
voor den blik zijner moeder, alsof hij haar kus zou afweren en haar
tegenroepen: 'uw kind is een ellendeling, veracht hem?'</p>

</cell>
<cell xml:id="right"/>
</row>
<row>
<cell xml:id="text">
<p>[p. 73]</p>
</cell>
<cell xml:id="right"/>
</row>
<row>
<cell xml:id="text">

<p>Hij had het zoo gewild. Hij had zijn eigen weg gebakend, en met
beklemd gemoed keerde hij terug van de reis die hem geschonken had
wat hij het vurigst verlangde: 'een avontuur.'</p>

<p>Zestien jaren waren er verloopen sedert den dag waarop George
Hanna voor het laatst had gezien. Zestien jaren lang had hij tijd
gehad om te beseffen hoe juist de blik was geweest, dien hij toen
in zijn binnenste had geworpen. De dorre bodem, dien hij in zijn
gemoed ontwaard had, toen de nevels van ijdelheid en jeugdige
geestdrift waren opgetrokken, was hem met afgrijselijke waarheid
van tinten voor oogen blijven staan. Wel had de ploeg van het
verstand er meedoogenloos zijn diepe voren in getrokken, maar
nergens was een korrel hartstocht verborgen geweest, die de kracht
bezat zich tot bloem en vrucht te zetten. Hij had zich in de armen
der Maatschappij geworpen, en zijn eerzucht was even als zijn
liefde bezweken in den dagelijkschen strijd tegen nietigheden. De
gemakzucht had gezegevierd en hij had zich uit het openbaar leven
teruggetrokken. Naar huiselijk geluk had hij verlangend de handen
uitgestrekt, maar zijn hart had hem de liefde geweigerd. Het
verstand smoorde langzamerhand elke kiem van geestdrift. Daarom had
hij van het leven ten slotte alleen de gemakkelijke voldoening
zijner behoeften begeerd, en zonder weerstand te bieden het hoofd
gebogen toen de vadsigheid hem het slavenjuk der gewoonten op de
schouders legde.</p>
<p rend="indent">Zestien jaren lang had hij niets van Hanna
vernomen. Wanneer hij aan haar dacht was 't hem of hij zich een</p>

</cell>
<cell xml:id="right"/>
</row>
<row>
<cell xml:id="text">
<p>[p. 74]</p>
</cell>
<cell xml:id="right"/>
</row>
<row>
<cell xml:id="text">

<p>boeiend verhaal herinnerde dat hij lang geleden had gelezen.</p>
<p rend="indent">Voor het eerst zag hij thans het bekende
handschrift weer.</p>
<p rend="indent">Zij schreef hem dat haar man een aanstelling in
Bordeaux had gekregen. Daar het niet waarschijnlijk was dat zij op
hun leeftijd nog dikwerf van woonplaats zouden veranderen, had zij
haar verlangen te kennen gegeven George nog eenmaal voor hun
vertrek te zien. Poiré had daarin toegestemd en er een klein
uitstapje naar Amsterdam mede verbonden. Aldaar had zij zijn adres
vernomen. Morgen tegen half twaalf ure hoopte zij in den Haag
aantekomen. Innig dankbaar zou zij George zijn indien hij haar
wilde ontvangen, mocht hem dit echter om de eene of andere reden
minder aangenaam zijn, dan verzocht zij hem zich niet te huis te
melden. Zij zou niet verder aandringen.</p>
<p rend="indent">Het had nauwelijks elf ure geslagen toen George
het station binnenging. Eenige minuten later lag Hanna's hand in de
zijne.</p>
<p rend="indent">Zij was erg veranderd. De fijne trekken waren
grover geworden, uit het tengere kind was een gezette vrouw
gegroeid in wie het overgeërfd burgerlijk karakter, dat
nergens meer een tegenwicht vond in al zijn volheid tot
ontwikkeling was gekomen. De sprekende, bruine oogen waren
onbeteekenender van uitdrukking geworden. Slechts nu en dan
herinnerden zij aan lang verleden dagen, wanneer een blik vol
moedertrots voor een oogenblik de gewone uitdrukking van
melancholieke berusting overwon.</p>
<p rend="indent">Een zoon van tien jaren, haar sprekend evenbeeld,
was thans haar dierbaarste bezitting. Toen George haar</p>

</cell>
<cell xml:id="right"/>
</row>
<row>
<cell xml:id="text">
<p>[p. 75]</p>
</cell>
<cell xml:id="right"/>
</row>
<row>
<cell xml:id="text">

<p>uitnoodigde op zijn kamer het tweede ontbijt te komen gebruiken
vroeg zij vergunning den kleinen George te mogen medenemen,
Poiré had den tact een noodzakelijk bezoek voortewenden en
beloofde zijn vrouw en kind te komen halen.</p>
<p rend="indent">Niet de minste gedwongenheid was in Hanna's
houding te bespeuren, toen zij naast haar zoon tegenover George
aanzat. Openhartig schetste zij hem het tafereel van haar
tegenwoordig geluk. Dat haar genegenheid voor Poiré zulk een
geheel ander karakter droeg, dan de liefde die zij eertijds voor
George had gekoesterd, verzweeg zij. Zij wist 't eigenlijk zelve
niet, want nadat zij eenmaal dien schat zoo diep mogelijk in haar
hart verborgen had, was 't haar immer als een eerste plicht
tegenover Poiré voorgekomen er nooit meer de oogen heen
tewenden. Uit het beeld echter dat zij van haar trouwen,
liefdevollen echtgenoot ontwierp, sprak zulk een innige
waardeering, zulk een kalm vertrouwen, dat George's gemoed van
ongekende tevredenheid werd vervuld nu zij hem het zelfverwijt
benam, dat hij haar ongelukkig zou hebben gemaakt.</p>
<p rend="indent">Slechts één wolk was over den klaren
hemel van hun huwelijksvrede heengedreven: de dood van hun eerste
kind. Zij had er zich te sterker door gehecht aan het tweede dat
haar werd geboren. Poiré had er niets op tegen gehad dat de
eerste zoon George heeten zou; toen hij gestorven was, en zij
aarzelde dezelfde gunst voor den andere te vragen, had zijn goed
hart haar zwijgenden wensch verstaan, en daarom werd dezelfde naam
aan den tweede geschonken.</p>
<p rend="indent">Dit was de eenige toespeling die zij op hun
vroegere verhouding maakte; ook George zweeg over den ouden
tijd.</p>

</cell>
<cell xml:id="right"/>
</row>
<row>
<cell xml:id="text">
<p>[p. 76]</p>
</cell>
<cell xml:id="right"/>
</row>
<row>
<cell xml:id="text">

<p>Den geheelen dag brachten zij samen door. Toen het middagmaal
was afgeloopen vergezelde hij hen naar den laatsten trein en
terwijl de wagon reeds aan het rollen was drukte hij haar nog
eenmaal de hand, wel zeker thans voor 't allerlaatst.</p>
<p rend="indent">Lang staarde George den wegijlenden trein na en
luisterde hij naar het uitstervend dreunen. Toen hij zich eindelijk
omwendde weende hij niet, gelijk zestien jaar geleden, maar drukte
hij stijf de hand tegen 't hart als wilde hij er het beetje gevoel
verpletteren dat nooit machtig genoeg was geweest tot een
hartstocht te rijpen, en toch de kracht bezeten had hem tot een
levenslange kwelling te zijn.</p>

</cell>
<cell xml:id="right">



























































































































































</cell>
</row>
</table><lb/><ref target="eman001drie01_01_0001.php"><!--<button
  class="label">--><ref target="eman001drie01_01_0001.php">Vorige</ref> <ref target="eman001drie01_01_0003.php"><!--<button
  class="label">--><ref target="eman001drie01_01_0003.php">Volgende</ref><!--</button>--></ref><!--</button>--></ref><!--</main>--><div><div><head>Over dit hoofdstuk/artikel</head><p><!--<label>-->plaatsen<!--</label>--></p><p><ref target="/atlas/plaats.php?id=denha004">Den
Haag</ref></p><p><ref target="/atlas/plaats.php?id=bruss002">Brussel</ref></p><lb/><!--
<div class="row nopadding donkerblauw-bg">
        <div class="col-1 leeg">
        </div>
        <div class="col-10 blauw">
        </div>
        <div class="col-1 leeg">
        </div>
</div>
--><!--
<script src="/js/script-min.js"></script>
--></div></div></body></text>
</TEI>