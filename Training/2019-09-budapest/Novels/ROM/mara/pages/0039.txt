- 39 -
N'o văzuse de-un an pe soru-sa şi acum par'că
nu îndrăznia s'o maĭ iee drept soră a luĭ.
„Trică dragă!“ - îĭ zise ea întinzîndu-ĭ mîna.
„Da, - grăi dînsul turburat, - am venit să
mergem acasă“, - şi nu ştia să-ĭ sărute orĭ nu mîna,
nu putea să-ĭ zică „Tu“, îĭ era greŭ să meargă, dupăce
eşiră la uliţă, alăturea cu dînsa, ci rămase un pas în
urmă.
Eraŭ, spre pod, două drumurĭ, unul la stînga,
iar celalalt la dreapta.
Persida ştia, că e maĭ scurt cel dela stînga, dar
nu stete decît o clipă pe gîndurĭ, apoĭ, fără de voe,
apucă la dreapta, spre măcelărie.
O nouă ştrengărie!
Tocmaĭ în faţa măcelărieĭ Persida trecu uliţa, ca
să apuce colţul, şi acum i se împăinginiră şi eĭ ochiĭ,
şi iar îĭ era caşi cînd un fel de leşin ar cuprinde-o.
Îĭ era ruşine, grozav de ruşine şi-şĭ vedea, par'că,
obrajiĭ roşiţĭ de năvala sîngeluĭ.
Naţl sfărîma tocmaĭ cu barda încheetura dela un
genunche, şi cînd Persida se ivi peste drum şi apucă
spre măcelărie, el rămase cu privirea perdută şi barda
îĭ tremura în mînă. Hubăroaie se ridică din jeţ şi înaintă
pînă în uşă; servitoarea, care ţinea coşul, ca să i se
dea carnea, se uita şi ea mirată, iar dincolo, peste drum,
la celalalt colţ, se oprise un bătrîn şi stătea cu gura
căscată.
Persida trecea ca prin văpaie mistuitoare, iară
Trică venia doĭ paşĭ în urma eĭ, domol şi cu capul
ridicat.
