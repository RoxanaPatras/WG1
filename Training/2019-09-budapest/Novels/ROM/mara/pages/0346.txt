- 346 -
A început să rîză cu hohot, cînd a văzut spaima
Persideĭ care înţelese numaĭ decît hotărîrea frateluĭ săŭ.
Era o nebunie! Impărăţia, dupăce a luat odată
baniĭ, numaĭ avea nicĭ un drept asupra luĭ. Ea rîse din
noŭ, cînd Persida îĭ spuse, că Trică are să capete baniĭ
înapoĭ. O treceaŭ furiĭ, cînd se gîndea, că feciorul eĭ o
să primiască deodată atîta sumă de banĭ; dar nu cre-
dea, că împărăţia o să fie atît de proastă, ca să-ĭ dea
baniĭ, după ce îĭ are odată.
Aşa rîzînd mereŭ, a trecut Murăşul, şi maĭ vîrtos
rîdea, cînd l'a văzut în sfîrşit pe Trică cu şapca pe-o
ureche. Ah! ce bine îĭ şedea! Ah ce fecior! Nu era
nicĭ unul ca dînsul!
Trică se cutremură în tot trupul, cînd le văzu,
apoĭ cuprins de-o pornire dureroasă, făcu cîţiva paşĭ
spre mumă-sa, o imbrăţisă lung şi-o sărută de maĭ
multe orĭ, în vreme ce Persida începu să plîngă, şi plîn-
geaŭ toţĭ văzînd-o pe dînsa plîngînd.
Ca să scape, Trică se desfăcu, ridică iar sticla cu
vin, şi cu lacrimile în ochĭ, începu să chiuiască din noŭ,
încît răsuna tot oraşul.
„Muzica! - să cînte muzica!“ - strigă Mara ca
eşită din fire şi începu să bată din palme.
Tot n'avea nimenĭ fecior ca dînsa! -şi pornit alaiul
înainte, ea mergea în frunte alăturea cu fecĭorul eĭ, să-
rind mereŭ ca în joc, chiuind din răsputerĭ şi bătînd
mereŭ în palme, - luată de vîrtejul, din care nu putea
să-şĭ scoată feciorul.
Eară Persida cea înaltă şi frumoasă, femee, asu-
