CAP. vl.
S b u c i u m a r e.
„Ce staĭ aşa smerit ca Sfintu loan de Nepomuc
în capul poduluĭ ? - Orĭ du-te de te culcă, orĭ bea,
dac'aĭ venit la birt!“
„De mine să nu vă doară capul! - răspunse
Naţl. - Mă uit la voĭ, vă văd voioşĭ şi-mĭ trece timpul
bine . . . Aşĭ vrea şi eŭ să beaŭ, că vinul nu e prost:
dar dacă nu pot ? dacă firea nu mi-l primeşte ? -
Beţĭ numaĭ înainte, că eŭ plătesc! - Are Hubăr de la
Lipova şi are şi Hubăroae!“ - adause el cu jumătate de
gură, aşa maĭ mult pentru sine.
Păcat că nu eraŭ pe aci prin apropiere şi lăutarĭ.
I-ar fi chemat, ca veselia să fie deplină. Nu e lucru
maĭ frumos decît să staĭ şi să priveştĭ, cum oameniĭ
se veselesc. Şi atît e de uşor să-ĭ facĭ pe oamenĭ ve-
selĭ! . . . Un pahar şi încă unul . . . cîteva sînt
destule.
Păcat că nu ţine nicĭ asta cît lumea. De la un
timp unul se moaie, altul începe să plîngă, iar altul se
face hărţăgos şi răstoarnă mese . . . Înspre miezul
