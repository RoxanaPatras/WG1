- 370 -.
luĭ şi-ĭ venia să sară, să-l apuce de gît, să-l omoare pe
Hubăr, care s'a pus între el şi singuriĭ oamenĭ, pe care-ĭ
avea în lumea aceasta.
Cînd Hubăr eşia, Bandi stătea în calea luĭ şi se
uita la el drept în faţă, îndrăsneţ, fără ca să-şĭ ascundă
mînia, gata de a-l înhăţa, maĭ mult smintit, decît om în
toată firea.
Hubăr se cutremură şi se opri, cuprins de groază
în loc, încît nevastă-sa trecu înainte pe lîngă băietanu
care din calea eĭ se dete la o parte şi-l lăsă apoĭ şi
pe Hubăr să treacă.
„Doamne! ce am eŭ să fac! ?“ - grăi el dupăce
se văzu trecut.
„Du-te tu singură la Mara, - urmă apoĭ peste
puţin întorcîndu-se spre nevastă-sa. - Spune-ĭ c'o rog
şi eŭ, c'o rugăm amîndoĭ. Eŭ trebue să mă duc la pă-
rintele Pleban. Trebue, acum, neîntîrziat.“
