- 55 -
noĭ fete!“ - strigă, apoĭ apucă carafa şi-o izbi de
pămînt de se făcu miş-fărămiş.
Era foarte îndîrjit feciorul Hubăroaeĭ.
Ce-ar fi fost, dac'ar fi ştiut, că pe acelaşĭ drum
şi în acelaşĭ ceas venise la Arad şi Mara cu copiiĭ eĭ ?
Deosebirea era numaĭ, că Mara n'a tras la cona-
cul măcelarilor, ci la casa luĭ Claicĭ, unde a fost foarte
bine primită.
Avea Mara gîndul eĭ de mamă cu fată mare.
La călugeriţe n'ar maĭ fi voit s'o trimiţă pe Per-
sida; acasă nu putea s'o ţie: mare lucru ar fi fost,
dacă ar fi putut s'o lase la casa luĭ Claicĭ - aşa cu
plată maĭ puţină.
Milena era logodită cu un bogoslov. Persida
era fată şi ea, chiar maĭ frumoasă şi maĭ deşteaptă
decît Milena, ba putea să aibă, la nevoie, şi zestre
maĭ mare.
Nu ştie nimenĭ, cum îĭ vine norocu!
Nevasta luĭ Claicĭ n'avea nicĭ un gînd, dar i-a
venit unul.
La Sîn-Miclăuş, aci peste Murăş, era un loc de
popă, şi Munteanu, logodnicul Mileneĭ, făcuse tot ceeace
trebuia să facă, pentruca să-l primiască. Încă acum
dar, pînă 'n Rusaliĭ, trebuia să se facă nunta. Milena
şi sora eĭ, Anca, lucraŭ pe capete, ca să fie cît maĭ
curînd gata cu ale zestreĭ, iară Persida era o adevărată
măiastră, cînd punea mîna pe foarfecĭ şi pe ac.
Mare lucru ar fi fost, dacă ea ar fi rămas pînă la
nuntă, ca să le fie fetelor într'ajutor.
