- 28 -
Pe la amiazăzi era la Arad.
Işĭ pusese'n gînd să meargă fără de întîrziere la
părintele Guardian; acum însă par'că-ĭ venia greŭ s'o
facă aceasta şi ţinea să se maĭ gîndiască.
Il vedea pe Trică şcolar harnic: îl vedea eşit din
şcolĭ; domn mare, om cu casa luĭ, cu masa luĭ, cu
rostul luĭ îl vedea. Iară ea era tot Mara cea veche.
„Nu! nu! - zise ea, - nu-mĭ înstrăinez eŭ co-
pilul meŭ, căcĭ acesta e singurul, pe care-l am.“
Eraŭ şi'n Arad cojocarĭ, maĭ şi maĭ decît Bo-
cĭoacă de la Lipova. Ea se duse cu Trică la Steva
Claicĭ, sîrbul cel bogat, care lucra iarna cu două-spre-
zece, iară vara cu opt calfe şi era vestit în piaţa Ara-
duluĭ pentru cojoacele luĭ frumos împodobite.
Inzadar! îĭ fusese ursit luĭ Trică să fie cojocar
ca Bocĭoacă, starostele cojocarilor din Lipova, dar maĭ
bogat încă, fiindcă avea Mara şi aduna mereŭ.
