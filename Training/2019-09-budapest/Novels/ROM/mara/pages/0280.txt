- 280 -
Acum însă nu maĭ putea să se ţie; e mare stăpîn somnul,
cîtă vreme omul e în putere, şi Persida nu l-a maĭ aş-
teptat pe soţul eĭ.
„Vorba era să mă aştepţĭ, ca să-mĭ spuĭ ceva, -
grăi Naţl dimineaţa, pe cînd Persida se gătea, ca să
iasă la lucru.
„Aşa era vorba, - răspunse ea; - te-am şi aş-
teptat, dar se apropia miezul nopţiĭ fără ca să viĭ, şi
oameniĭ cu mintea întreagă nu se înţeleg pe la miezul
nopţiĭ, cînd ţi-e maĭ mult să dormĭ decît să staĭ de vorbă.“
Ea le zicea acestea fără pic de supărare, şi Naţl,
care atît de mult se frămîntase în el, se simţia jignit,
că dînsa nu s'a supărat.
„Eĭ! - spune-mĭ acum ce aĭ pe suflet, căcĭ văd
că nu maĭ ţi-e să dormĭ, - zise el înţepat.
Persida rămase cîtva timp pe gîndurĭ. Grabă mare
n'avea, şi ar maĭ fi putut să stea, aşa gătindu-se, vre-o
jumătate de ceas cu dînsul.
„De ce nu!? - grăi dînsa. - Dar să vorbim li-
niştiţĭ, ca oamenĭ cu minte.
„Ca oamenĭ cu minte, - zise şi el. - Maĭ ales
tu nicĭ nu poţĭ să vorbeştĭ altfel. Care-ĭ porunca! ?“
„Nu mă lua aşa, căcĭ din ale mele nu poţĭ să mă
scoţĭ, - grăi dînsa aşezată. - Tu ştiĭ, că mie îmĭ place
rînduiala bună în toate, şi dacă am găsit odată că ceva
e bine, nu mă abat dela hotărîrea mea. Sînt maĭ întîiŭ
două lucrurĭ, asupra cărora trebue neapărat să ne înţe-
legem.“
„Cel dintîiŭ e să nu maĭ staŭ la joc de cărţĭ,“ - o
întrerupse el, ridicîndu-se puţin în culcuşul luĭ.
