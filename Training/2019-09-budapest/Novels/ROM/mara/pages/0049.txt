- 49 -
şi cu calfele luĭ, un lucru, pe care fecioru-săŭ n'ar fi
fost în stare să-l facă. Şi maĭ ales asta l-a făcut să nu
prea aibă traiŭ bun cu nevastă-sa, care era femee aşe-
zată, cam ţîfnoasă şi neîngăduitoare.
Nu-ĭ vorba, certurĭ nu prea eraŭ între dînşiĭ,
fiindcă el rîdea şi făcea glume, cînd ea îl mustra. Ea
se necăjia, se înţelege, cu atît maĭ răŭ, se înteţia şi
de obiceiŭ începea în cele din urmă să plîngă. Cu asta
se sfîrşia apoĭ vorba, deoarece el se ducea şi o mîn-
găia, îĭ zicea să nu fie proastă, căcĭ tot n'are nimenĭ
nevastă ca dînsul - şi toate eraŭ bune deocamdată.
Rar se întîmpla ca el, perzîndu-şĭ sărita, să spargă
ceva orĭ să o loviască. Nicĭ atuncĭ nu era însă ceartă,
fiindcă îl mîngăia şi-l împăca dînsa pe el.
Nicĭ odată el nu putea să plece de acasă maĭ
nainte de a se fi ales lucrurile într'un fel orĭ într'altul.
Nu putea să-şĭ petreacă în tignă şi ştia, că va trebui
să se întoarcă înainte de vreme.
De astădată el tot rîdea, iar nevastă-sa n'ajun-
sese încă să plîngă, deşi tare îĭ venia s'o facă.
Avea două marĭ supărărĭ deodată.
Ziua trecută, în Dumineca Floriilor, Maica Aegi-
dia chiar Maica Aegidia ea însa-şĭ, a oprit-o, cînd a
ieşit din biserică, şi i-a spus, - ce ruşine! - că
Naţl stă gură cască pe la fereştĭ, ca să dea ochĭ cu
fata Mareĭ.
Atît îĭ părea de mare lucrul acesta, încît n'a în-
drăznit să-ĭ vorbiască despre el luĭ Hubăr, care ţinea
foarte mult la mănăstire şi la Maica Aegidia în deosebĭ.
.Slavicĭ: „Mara“
4
