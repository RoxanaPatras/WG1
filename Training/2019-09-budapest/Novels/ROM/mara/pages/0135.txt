- 135 -
peste două lunĭ împlineşte şaptesprezece anĭ: ce putea
el să înţeleagă! ?
„Fiĭ băiat cuminte, Trică, - zise ea, - tu ştiĭ,
că nu am nimic cu el şi nicĭ nu pot avea. Tocmaĭ
de aceea îmĭ pare însă bine, că i-aŭ ieşit prostiile
din cap.“
„De unde ştiĭ, că i-aŭ ieşit ?!
„Văd eŭ!“ - răspunse ea.
Aşa şi credea fata Mareĭ, deşi nu era tocmaĭ aşa.
El n'a alergat, ce-ĭ drept, nicĭ la biserică, nicĭ la
Radna după dînsa, dar munte cu munte nu se întîl-
neşte, însă om cu om da - maĭ ales acum toamna,
în timpul culesuluĭ de viĭ.
De la Radna înainte, spre apus, se 'ntinde pod-
goria cea vestită a Araduluĭ, un lung şir de dealurĭ
acoperite cu viĭ. Cale de o zi bună, pînă la Măderat
la poalele dealurilor, sat se 'nşiră de sat, iar printre viĭ
sînt risipite cramele, pe carĭ nimenĭ n'a 'ncercat încă
să le numere.
Ce-ĭ aicĭ în timpul culesuluĭ, pe la începutul luniĭ
Octombre, aceasta nu poate s'o ştie decît cel ce-a văzut
cu ochiĭ luĭ.
Serile, viind despre Arad, pe şesul neted, vezĭ în
faţa ta par'că un alt cer, un fel de negreaţă întinsă în
faţa ta şi nenumărate luminĭ risipite pe ea, - focurile
ce ard la crame, prin praghine şi pe fîneţele acum co-
site şi lăsate de păşune. Din cînd în cînd răsună pre-
lungit cîte o puşcă descărcată, orĭ se ridică pe icĭ pe
colo cîte o rachetă, încît simţĭ pe nevăzute, că e lume,
