- 335 -
ţine la tine, şi pe cînd Trică stetea muiat şi umilit, Mara
umbla cu capul ridicat şi-şĭ purta uşurel trupul greoiŭ.
Tot n'avea nimenĭ fecior ca dînsa.
Alerga Bocĭoacă, nu-ĭ vorba, şi pentru ceilalţĭ maĭ
pe la Doctorĭ, maĭ pe la ofiţerĭ, maĭ pe la diregătorĭ,
dar pentru feciorul eĭ făcuse maĭ mult.
,,Ce bine e pentru tine, că n'aĭ să te maĭ temĭ!
- grăi Sultana.
„Da - răspunse Trică turburat, - e bine!“
,,De! - adăugă Marta, - n'are orĭ şi cine no-
rocul luĭ Trică.“
Şi mişel ori smintit ar fi trebuit să fie Trică pen-
tru ca să nu se simţă norocos.
Deodată cu recrutarea începuse şi Verboncul.
Impărăţia n'adunase dela băeţiĭ maĭ cu dare de
mînă baniĭ decît ca să-ĭ împartă între alţiĭ, oamenĭ fără
de căpătîiŭ, care intraŭ din buna lor voe în oaste, maĭ
ales cătane bătrîne, care-şĭ făcuseră rîndul şi intraŭ
acum din noŭ în oaste, ca să se întoarcă, dac'ar avea
parte să scape din războĭ cu banĭ strînşĭ acasă.
In vreme ce recrutarea se făcea cu uşile închise, Ver-
boncul era în piaţă, de faţă cu lumea ce stătea de dimineaţa
pînă seara îngrămădită, ca să vază cine şi cum intră.
La masa, pe care se afla o lădiţă cu banĭ, con-
dica, o sticlă cu vin, cîteva pahare şi o grămadă de
şepcĭ cătăneştĭ, şedea ofiţerul el singur, iar în dosul luĭ
era stegarul cu steagul şi două cătane 'narmate, paza
steaguluĭ.
Inaintea meseĭ stăteaŭ apoĭ doĭ căprarĭ bunĭ de
gură şi vivandiera, o femeie ţanţosă şi bine 'npangli-
