- 8 -
dea atîta ban - pentru nimic. Ar fi putut să dea;
avea de unde; asta ea însă-şĭ o ştia maĭ bine decît
orĭ-şi-cine! dar n'o ierta firea să rupă din nicĭ unul
dintre ceĭ treĭ ciorapĭ.
Trică îĭ făcea maĭ puţină bătaie de cap.
Era un om la Lipova, Bocĭoacă, starostele cojo-
carilor, care lucra vara cu patru şi iarna cu zece
calfe, scotea la toate tîrgurile cele maĭ frumoase co-
joace, ţinea tăierea cărniĭ în arîndă şi avea de ne-
vastă pe Sofia, fata preotuluĭ dela Cladova. Minunat
om! - aşa trebuia să fie şi Trică! lar pentru aceasta
nu era nevoie de multă şcoală: atît ca să-l primiască
Bocĭoacă ucenic.
Maica Aegidia cerea însă mult, şase florinĭ pe lună,
şi pe de asupra maĭ eraŭ şi alte cheltuelĭ.
„Hm! - zise Mara, încreţindu-şĭ sprîncenele, şi
începu să facă în gîndul eĭ socoteală, cam cîţĭ oamenĭ
vor fi trecînd în fieştecare an peste podul de plute de
pe Murăş. Nimenĭ în lumea aceasta n'ar fi putut să facă
socoteala aceasta maĭ bine decît dînsa care atîta timp
a stat pe ţărmuriĭ Murăşuluĭ.
Ce-ar fi fost adecă, dacă ea ar fi luat din ciorapul
Persideĭ arînda poduluĭ ? Putea să dea maĭ mult decît
alţiĭ, fiindcă nu voia să cîştige decît ceĭ 60 florinĭ şi încă
ceva pe deasupra. - Apoĭ maĭ cîştiga şi dreptul de a-şĭ
pune masa şi coşurile la capul poduluĭ, pe unde trecea
toată lumea.
Stetea Mara, stetea şi număra în gîndul eĭ baniĭ,
cîte doĭ creiţarĭ de om şi cîte zece creiţarĭ de perechea
de caĭ orĭ de boĭ.
