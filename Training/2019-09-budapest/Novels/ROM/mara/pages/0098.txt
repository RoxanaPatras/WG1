- 98 -
tele lsai a patra pentru Consistor, a dat lemnele cu
8 florinĭ şi cincizecĭ creiţarĭ, pe cînd alţiĭ le vindeaŭ
cu nouă, şi dac'ar maĭ fi avut o mie de stînjenĭ, i-ar
fi vîndut şi pe aceia.
- Iară plutele? - Ce păcat că cumpărase numaĭ
atîtea!
„Am, - zicea Mara, - să-l plătesc pe Hubăr, şi
grija mea e ce fac maĭ departe!“
De aceea era ţanţoşă şi voioasă.
Sprîncenele i se încreţiră cu toate aceste, cînd zări
pe fata eĭ.
Nu-ĭ venia de loc la socoteală, ca lumea s'o vadă
aicĭ, apoĭ era ceva ne a bine în felul Persideĭ de a păşi
şi de a-şĭ ţinea capul.
„Ce cauţĭ aicĭ? Ce vreĭ ?
„Mamă, vreaŭ să mă duc acasă.“
„Cum acasă ?“
„Astăzĭ, cu tîne.“
„Aĭ nebunit ? Nu se poate. - De ce ? Ce s'a în-
tîmplat ?“
„Nu întreba, că aicĭ nu pot să-ţĭ spun. - Trebue:
celelalte am să ţi le spun acasă.“
Persida, chiar dacă n'ar fi fost cum era, în starea,
în care se afla, tot n'ar fi putut să treacă prin tîrg fără
ca oameniĭ să se uite după ea. Eraŭ mulţĭ ochiĭ ce-o
urmăriseră, şi acum ochiĭ aceştia toţĭ eraŭ îndreptaţĭ
asupra meseĭ, unde dînsa schimba vorbe ce păreaŭ
foarte aspre cu muma eĭ cea de mulţĭ cunoscută.
„Pleacă de aci! - grăi Mara aspru. - Nu vezĭ
că toţĭ se înhoalbă la tine!“
