- 77 -
Popa însă, care era maĭ tînăr şi maĭ cu vîrtute,
s'a făcut foc şi ar fi plecat în urma luĭ, dacă nu l-ar
fi oprit preuteasa, care era mamă şi fiica protopopuluĭ.
Nicĭ că era nevoie să plece.
Feciorul luĭ n'a stat decît o zi la Arad, apoĭ s'a
întors foarte muiat la bunicu-săŭ, unde era tot acasă.
S'a dus, fiindcă voia s'o vadă şi să-ĭ spună, că
n'a fost la Butenĭ şi că nicĭ n'are să meargă. Dupăce
a văzut-o însă, nu i-a spus nimic.
Ea ştia, că el are să vină, ea-l aşteptase, şi dupăce
s'a uitat în ochiĭ eĭ, îĭ era ruşine, că n'a fost la Butenĭ
şi a luat hotărîrea de a se duce. De aceea s'a întors
atît de încurînd. Pe drum însă iar a început să simtă,
că nu poate să se ducă.
Nu maĭ ştia nicĭ el ce vrea şi ce are să facă; ar
fi voit, ca cineva să-l siluiască, să-l despartă de Per-
sida, care îĭ părea prea multă femee pentru dînsul, prea
stăpînă pe sine şi pe voinţa luĭ.
Şi era, în adevăr, stăpînă Persida. Încă din noaptea
în care el îĭ sărutase mîna, ea-l socotia om slab, pe
care poate să-l poarte după bunul eĭ plac, şi totodată
om de o rară bunătate de inimă, care ţine mult la
dînsa. Îĭ intrase încetul cu încetul în minte gîndul, că
el nu poate să trăiască fără de dînsa, şi o dulce mîn-
găiere sufletească o cuprindea, cînd îşĭ dedea seamă,
cît de fericit poate să-l facă, fără ca să-şĭ dea măcar
silinţa. De aceea ştia, că el are să vie şi iar să vie şi
iarăşĭ şi iarăşĭ . şi aştepta în linişte, cum aştepţĭ
răsărirea soareluĭ şi coacerea fructelor bătute de ra-
zele luĭ.
