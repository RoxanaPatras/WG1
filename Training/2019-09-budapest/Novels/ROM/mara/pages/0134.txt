- 134 -
rumenă, cu braţele puternice strînse de mîneca sufle-
cată şi cu peptul ieşit înainte.
Şi se uita şi el tot lung şi fără de sfială la dînsa
şi la fratele eĭ, care nu voia par'că să-l vadă şi-ar fi
dat mult, dacă soră-sa nu l-ar vedea nicĭ ea.
Un lucru nu-ĭ era nicĭ Persideĭ cu putinţă: să
treacă uliţa, ca să apuce pe la colţ. Ea clătină zîmbind
voioasă din cap, dar îşĭ urmă drumul înainte rămîind
în partea despre mănăstire a uliţeĭ, încît Naţl se uită
desamăgit în urma eĭ şi răspunse la salutare abia după
ce ea trecuse.
Lucrurile veniseră fără de veste şi s'aŭ petrecut
atît de iute, încît el stetea buimăcit şi nu-şĭ dedea
seamă decît că maĭ 'nainte ea avuse pe frunte şi maĭ
ales pe tîmple fire de păr creţ şi răsleţ, iar acum părul
îĭ şedea neted pe frunte.
„Cînd s'a 'ntors Naţl acasă ?“ - întrebă Persida
dupăce se maĭ depărtară.
„Tu trebue să ştiĭ maĭ bine decît mine!“ - răs-
punse Trică îndîrjit.
„De ce să ştiŭ ?
„Eştĭ maĭ de mult aicĭ.“
„Dumineca trecută nu era acasă, - grăi dînsa.
- L-aĭ maĭ văzut tu la Arad dupăce am plecat eŭ ?“
„Nu ştiŭ, - răspunse Trică maĭ îndîrjit. - Nu-mĭ
maĭ aduc aminte. - Nu, - nu l-am maĭ văzut. -
Dar ce aĭ tu cu el ?“
Persida se uită rîzînd la fratele eĭ.
Un lungan, ce-ĭ drept, dar un băiat, care abia
