- 355 -
să se ducă şi să-şĭ iee fata cu puterea de cîteorĭ afla,
că şi acum tot o maĭ bate Naţl. I se răscolia toată firea
cînd se gîndia, că iară s'ar putea întîmpla ca în rîndul
trecut.
Iar dacă nu, dacă Dumnezeŭ se 'ndură, Persida
era legată, nedespărţită, pe toată viaţa de dînsul, şi Mareĭ
îĭ venia să se ducă la dînsul să-ĭ spună că-l iartă, că
vrea să se împace cu dînsul şi-ĭ dă fata cu zestre -
numaĭ să se cunune... Par'că însă tot maĭ era timp,
trebuia să aştepte.
Aşa s'a frămîntat Mara lunĭ de zile de a rîndul şi
nu s'a mişcat decît pe la Sf. Nicolae, cînd iar a trimis
moaşa după dînsa.
„Zice, - grăi Talia, - să nu te nelinişteştĭ, că
toate sînt bine!“
Mara era cu toate aceste, ba tocmaĭ de aceea,
foarte neliniştită. Iĭ venia să-şĭ zmulgă părul din cap,
să-şĭ muste carnea de pe trup, şi mergînd cu paşĭ luţĭ
şi mărunţĭ, iar nu rar călcaţĭ ca altădată, spre cîrciuma
dela Sărărie, îşĭ zicea mereŭ: Nemernico! Ticăloaso!
- De mult ar fi trebuit să vină şi nu se putea ierta
că n'a venit.
„O, Doamne! - grăi în cele din urmă, ca să
se maĭ molcomiască ea însăşĭ pe sine, - dar tot om
dat dela Dumnezeŭ e, - şi botezul o să-l sfinţiască şi
pe el.“
Da! botezul sfinţeşte chiar şi pe copiiĭ adunaţĭ din
margine de drum.
Ea cu toate acestea se opri, ajunsă la intrare, ca
în faţa uneĭ primejdiĭ.
