CAP. x.
Două poruncĭ.
Nu poate, aşa zicea rînduiala breslelor, să intre
în rîndul stăpînilor decît acela, care pe lîngă toate cele-
lalte a maĭ făcut şi doĭ anĭ de călătorie. - Aşa e bine!
Numaĭ încetul cu încetul, sub bună pază, prin multe is-
pitirĭ, numaĭ dupăce s'a lovit cu capul de toate zidu-
rile şi a dat destule dovezĭ, că e destoinic de a se po-
văţui însuşĭ pe sine, are s'ajungă omul stăpîn de capul
săŭ şi povăţuitor pentru alţiĭ.
O ştia şi Hubăr aceasta şi ţinea ca feciorul luĭ să
treacă şi el prin toate ispitirile.
Hubăroaia însă nu maĭ putea să aştepte.
Lasă că atîta om avea şi ea pe lumea aceasta şi
viaţa îĭ era numaĭ o tînjire fără de dînsul, dar vedea cu
ochiĭ, că i s'a stricat băiatul de cînd umbla răsleţ prin
lume. Nu maĭ era ca maĭ înainte, par'că l-aĭ scos din
cutie, îşĭ perduse voia bună, petrecea nopţile - numaĭ
el ştia pe unde, şi le făcea toate cu de-a sila. Apoĭ fe-
ciorul eĭ nicĭ n'avea nevoie să-şĭ risipiască zilele vieţiĭ
