- 308 -
mama fără îndoială, banĭ, dar ea nu dă: nu-mĭ pot
închipui pe mama scoţînd deodată atîţia banĭ.“
Şi totuşĭ trebuia să dea, trebuia să-ĭ spună cineva
că are neapărat să dea. Iĭ venia să se îmbrace fără de în-
tîrziere, să treacă Murăşul şi să se ducă la mama eĭ,
ca s'o roage cu lacrimĭ, dar nu putea.
„Uite, - zise el, - să daĭ şi tu ceva, ca să se
îndemne ea.“
Persida iar se uită mirată la el.
„Ce putem să dăm noĭ! ? - grăi dînsă sfiicioasă.
Abia am prins să adunăm.“
„Daĭ cît aĭ, - zise el, - căcĭ pentru liniştea ta
daĭ şi iar o să adunĭ. Iţĭ spun eŭ, are să dea şi mă-ta
orĭ cît de zgîrcită ar fi, ea ţine la voĭ“.
Persida nu-şĭ maĭ putea veni în fire. Se uita me-
reŭ la soţul eĭ, şi nu-ĭ maĭ venia să creadă, că el e în
adevăr acela, care vorbeşte aşa. Era schimbată ca prin
minune toată viaţa eĭ: nu putea să-şĭ dea seamă, cum
şi prin ce, dar nicĭ nu îndrîznia să cerceteze.
,,Ştiĭ ce? - grăi dînsa luînd în cele din urmă o
hotărîre: Am să mă duc la Bocioacă ca să-l rog să
vorbiască el cu mama. De el ascultă.“
lĭ era foarte greŭ să o facă aceasta: acum însă
după ce soţul eĭ vorbise bine despre mama eĭ şi des-
pre fratele eĭ, ea nu se maĭ sfia, nu se maĭ simţia, ca
maĭ nainte, scoasă din lume, alungată din rîndul oa-
menilor cum se cade şi putea să stea fără de ruşine,
cu capul ridicat în faţa Marteĭ.
Pe înserate ea se îmbrăcă şi s'a dus, lăsînd întîia
dată de cînd se află la Lipova, cîrcĭma în grija luĭ Naţl.
