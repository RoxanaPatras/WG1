- 33 -
adunaţĭ cu multă grijă i se storceaŭ pentru aceste ni-
micurĭ, de care dînsa nu simţia nicĭ o trebuinţă: dar
băiatul eĭ se făcuse calfă şi-l aştepta, ca să petreacă
Paştile cu sora luĭ şi cu muma luĭ; îşĭ aştepta copiiĭ,
care nu maĭ eraŭ săracĭ ca odinioară, şi ţinea, ca Per-
sida să se simţă bine acasă.
Sărmana mamă!
Pe cînd ea se pregătia cu neastîmpăr să-şĭ pri-
miască copiiĭ, neastîmpărul vieţiĭ cuprinsese pe fiica eĭ.
La colţ de uliţă, peste drum de mănăstire, era
măcelăria luĭ Hubăr.
Hubăroaie, o femee scurtă şi cam groasă, şedea,
ca de obiceiŭ, pe un scaun din fundul măcelărieĭ, iară
feciorul eĭ, Hubernaţl, tăia carnea şi-o cîntăria, apoĭ lua
baniĭ şi îĭ dedea mumeĭ sale, care ţinea cassa.
După ce cumpărătoriĭ se răriaŭ, Hubernaţl făcea
rînduială, strîngea fărămăturile cu măturişca, apoĭ, dacă
timpul era frumos, ieşia în faţa măcelărieĭ, ca să vază
maĭ bine lumea.
De şi măcelar, Hubernaţl era, aşa la înfăţişare,
om plăpînd, par'că maĭ mult fată decît fecior. Om de
vre-o două-zecĭ şi unu de anĭ, cu mustaţă puţină, cu
obrajiĭ rumenĭ, cu şorţul curat, oarecum ruşinos, el
sămăna maĭ mult a cofetar decît a măcelar. Aĭ fi cre-
zut că nu e în stare să frîngă gîtul uneĭ vrăbiĭ.
Aşa şi era în adevăr.
Lovia cu toporul în fruntea bouluĭ şi înfigea cuţi-
tul drept în inimă, fiindcă asta îĭ era meseria. Nu era
însă în stare să rostiască o vorbă aspră şi se'nduioşa
pînă la lacrămĭ, cînd vedea pe mumă-sa mîhnită.
I. Slavicĭ: „Mara“
