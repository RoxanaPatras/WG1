- 35 -
ce să nu sevadă prin ele, şi nu se deschideaŭ nicĭ o-
dată. Acolo dar el nu se uita, fiindcă ştia, că n'are ce
să vadă.
Zidirea mănăstiriĭ se sfîrşia însă în faţa măcelărieĭ
iar maĭ departe 'nspre stînga era grădina mănăstiriĭ
împrejmuită cu un înalt zid de piatră. Ferestrile de-
spre grădină se deschideaŭ, ba maĭ ales acum, primă-
vara, steteaŭ aproape toată ziua deschise. Naţl nu
vedea, ce-ĭ drept, de la măcelărie acele ferestre, dar
putea să le vadă, dacă trecea spre stînga, în faţa
grădiniĭ.
Intr'una din zile, ferestrile find deschise şi izbind
odată vîntul în ele, una, tocmaĭ cea de la iatacul
din colţ, unde stetea Maica Aegidia cu Persida, s'a
sfărîmat.
Naţl s'a dus să vadă şi a văzut - nu fărămă-
turile de geam, ci o fată, care îĭ părea grozav de fru-
moasă.
Nu-ĭ vorbă, n'avea nevoie să şi fie, pentruca să
pară frumoasă. Ceeace se iveşte la fereastra uneĭ mă-
năstirĭ de călugăriţe are totdeauna ceva tainic şi plin
de farmec. Acolo, chiar bătrînă fiind, femeea pare tînără,
chiar urîtă, pare frumoasă; iară lucrurile sînt cum ele
ne par.
Din întîmplare însă Persida, care alergase şi ea să
vadă ce s'a întîmplat, era chiar maĭ tînără, maĭ fru-
moasă şi maĭ plină de farmec decît cum Naţl era'n
stare să şi-o închipuiască.
El rămase uimit, cu inima încleştată şi cu ochiĭ
oarecum împăingeniţĭ.
