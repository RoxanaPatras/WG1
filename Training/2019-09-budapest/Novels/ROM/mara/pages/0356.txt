- 356 -
„E aci Neamţul ?“ - o întrebă pe Talia.
„Nu e, - răspunse aceasta; - a plecat pe în-
serate şi nu i-e obiceiul de a se întoarce înainte de cîn-
tatul cocoşilor.“
Şi nu s'a abătut Naţl nicĭ astădată dela obiceiul
luĭ. Plecase supărat, muncit de gîndurĭ grele, încît nu
maĭ ştia nicĭ el ce are să facă, şi-şĭ petrecuse timpul
cuprins de viŭ neastîmpăr.
Tîrziŭ după mezul nopţiĭ, cînd s'a întors istovit
şi cam ameţit acasă, toate eraŭ trecute şi în iatac, lu-
minat de o candelă, se făcuse linişte adîncă.
Persida dormia cuprinsă de somn întăritor, încît
abia i se maĭ simţia răsuflarea, iară Mara se aşezase
pe patul luĭ şi fusese şi ea biruită de somn.
Văzînd pe Mara, el se opri şi stete o clipă, apoĭ
voi să iasă, să plece, să se ducă, să fugă: îĭ era ru-
şine, îl cuprinsese un fel de spaimă, par'că o grea pe-
deapsă îl aştepta.
El însă nu putea să plece: se simţia ca 'nfipt în
pămînt.
Prin liniştea nopţiĭ se auzia un fel de morfoleală
gingaşă: copilul, îmbăiat, înfăşat şi aşezat, după obiceiŭ,
lînga muma luĭ, nu dormia, ci-şĭ dusese mînile la gură
şi-şĭ sugea pumniĭ.
Inima luĭ Naţl se strînse şi mintea luĭ se lumină
deodată, par'că toată noaptea ar fi dormit şi n'ar fi văzut
beutură cu ochiĭ luĭ.
Era un copil acolo, chiar chipul luĭ.
Ah! de ce i l-a dat Dumnezeŭ!? Ca să-l certe
cu toată asprimea.
