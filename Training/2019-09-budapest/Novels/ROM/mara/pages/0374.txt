- 374 -
se dea binecuvîntarea, şi biserica era plină de lume
adunată, ca să vadă botezul neobicĭnuit şi pe Persida,
care intrase deodată în inimele tuturora.
Gătită în haine de caşmir negru, pe care i-o dă-
ruise socrul săŭ, înaltă cum era, cu obrajiĭ tot plinĭ,
dar maĭ albĭ decît de obiceŭ, păşind încet şi apropiin-
du-se cu umilinţă de altar, ea părea maĭ mult o vedenie
decît o fiinţă din carne şi oasă, şi mulţĭ îngenunchiară,
cînd ea-şĭ plecă genunchele, ca să-ĭ mulţumiască luĭ
Dumnezeŭ că i-a dat tăria de a trece prin grele în-
cercărĭ.
De-apururea nestrăbătute sînt căile sorţiĭ.
Stînd îngenunchiată şi cu capul plecat, ea se vedea
în gîndul eĭ însăşĭ pe sine, copilă resfăţată, stînd în
fereastra cu geamul spart de o întîmplătoare suflare de
vînt, se vedea deschizînd în neastîmpărul eĭ copilăresc
cealaltă fereastră, se vedea trecînd prin faţa măcelărieĭ,
- una cîte una întîmplările care hotărîseră viaţa eĭ se
reamintiră în sufletul eĭ, par'că le visa şi le visase numaĭ
după un plan de maĭ nainte croit. Cuprinsă apoĭ de
simţămîntul, că nu e sfîrşit încă şirul grelelor încercărĭ,
ea-şĭ plecă maĭ tare capul.
„Orĭ şi ce ni s'ar maĭ fi întîmplînd, Doamne,
- grăi dînsa, - dreptate ni se face, dar pe el să-l
aibĭ sub ocrotirea ta, căcĭ tu l-aĭ voit, al tăŭ este şi ţi-l
voĭ păstra!“
Nu ştia nimenĭ ce simte şi gîndeşte dînsa în clipa
aceasta, dar, văzînd-o, toţĭ eraŭ cuprinşĭ de acelaşĭ sim-
ţămînt, toţĭ afară de Mara, muma eĭ, care, gătită ca ne
alte dăţĭ, stătea îndărătnică la intrarea bisericiĭ.
