- 61 -
Inima tînără e făcută să stea deschisă, şi tînără
era şi inima Persideĭ. Da! aşa rîzînd din gură şi din
ochĭ, aşa îndrăzneaţă ca un copil resfăţat, n'a maĭ
văzut-o pe ea decît un singur om, Naţl, atuncĭ, cînd
stetea în fereastra deschisă.
Cum n'ar fi alergat el la biserica de pe ţărmul
Murăşuluĭ, dacă ar fi ştiut, că iar putea s'o vadă tot ca
atuncĭ ?
El însă n'avea de unde s'o ştie aceasta.
Abia după biserică, în piaţa cea mare, cînd nun-
taşiĭ, un lung şir de trăsurĭ, se întorceaŭ la casa mire-
seĭ, s'a oprit şi el, cum toţĭ se opriseră, şi a văzut maĭ
întîiŭ pe Trică, apoĭ pe Mara, nu însă şi pe Persida,
care trecuse înainte.
„Vă rog, - întrebă el pe un domn ce se afla în
apropriere, - cine se mărită aicĭ ?“
Ala dete din umerĭ.
„Vă rog, - întrebă el pe altul, - unde se duc
nuntaşiĭ ?“
Şi ăsta dete din umerĭ.
El nu maĭ întrebă pe nimenĭ, ci porni dus şi ca
eşit din fire în urma trăsurilor. Acolo, unde se duceaŭ
trăsurile, acolo le afla şi le vedea el toate.
Le-a şi aflat, căcĭ nuntaşiĭ se dăduseră toţĭ din
trăsurĭ pe cînd el a sosit, trăsurile eraŭ ieşite în uliţă,
unde stăteaŭ, ca să maĭ resufle caiĭ, şi în poarta des-
chisă se îndesuia o lume de oamenĭ, care le ştiaŭ
toate.
Era nuntă de vară la casa luĭ Claicĭ.
