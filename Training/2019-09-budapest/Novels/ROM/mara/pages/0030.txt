- 30 -
Aŭ simţit-o ceĭ strîmtoraţĭ pe Mara, că ar putea,
dac'ar voi, să le vie într'un ajutor - aşa cu o sută,
cu două, fie ca să-şĭ cumpere o pereche de boĭ, fie
ca să-şĭ dreagă casa, fie ca să împliniască preţul uneĭ
viĭ orĭ al unuĭ pămînt scos în vînzare. - Pînă la
toamnă, - cu camătă bună, - se'nţelege.
„N'am, - zicea Mara. - De unde aşĭ putea să
am eŭ ?
Şi asta i-ar fi şi rămas vorba, dacă n'ar fi fost
la mijloc şi camăta.
Chiar mică fie, dar tot e ceva.
„Uite! Am ceva, - grăia dînsa, - nu atîta,
cît cerĭ, dar ştiŭ pe cineva, care are: să ieĭ jumătate
de la mine şi altă jumătate de la dînsul.“
Acel cineva era Domnul Anton Hubăr, economul
orăşenesc de la Lipova, prieten bun al tuturor Beam-
terilor, al preotuluĭ nemţesc de la Lipova şi al Măichiĭ
Aegidieĭ.
Hubăr era măcelar, dar nu maĭ ştia ce se petrece
în măcelărie. Asta era treaba nevesteĭ şi a fecioruluĭ
săŭ Natzl, un băiat încă tînăr, dar deştept şi harnic,
care purta gospodăria cu două calfe. Hubăr el însuşĭ
petrecea toată ziua la casa oraşuluĭ, la casină orĭ ju-
cînd cărţĭ cu popa şi cu directorul de la Steieramt, d-l
Liubicek.
Ca femee cu minte, Mara ştia, că n'are nicĭ o
dată să-şĭ peardă baniĭ, dacă face tovărăşie cu Hubăr.
Cîştiga, ce-ĭ drept, maĭ puţin; dar de asta n'o durea
pe dînsa capul, fiindcă tot maĭ pişca cîte ceva, pentru
osteneală, cînd datornicul făcea plăţile, şi, lucrul de
