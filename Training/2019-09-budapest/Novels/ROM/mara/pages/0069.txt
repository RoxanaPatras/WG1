- 60 -
Oameniĭ văd şi daŭ cu socoteală şi înţeleg şi-şĭ
fac în cele din urmă părerea, care le ţine loc de adevăr
neîndoios: era lucru hotărît, că Persida şi Codreanu se
potrivesc ca făcuţĭ anume unul pentru altul.
Cu cine adecă să se fi potrivit Persida, dacă nu
cu Codreanu ?
Deoarece parohiile nu sînt la fel, bogosloviĭ eraŭ
şi eĭ fel de fel de oamenĭ. Ceĭ maĭ mulţĭ eraŭ foştĭ
cîntăreţĭ de strană, carĭ veniseră la preparandie ca să
se facă dascălĭ. Din preparandie aŭ intrat apoĭ în şcoala
teologică. Alţiĭ se făcuseră dascălĭ, se însuraseră şi ve-
niseră acum cu neveste cu tot la Arad, ca să se
pregătiască din ale socrilor pentru preoţie. Puţinĭ numaĭ
trecuseră şi cîteva clase gimnasiale, şi abia cîte unul-
doĭ de curs. Viitoriĭ protopopĭ aveaŭ toate cele opt
clase. Pentru toţĭ însă lucrul de căpetenie era să
scape de cătănie, care pe timpul acela ţinea doispre-
zece anĭ.
Nu-ĭ vorba, puteaĭ să te răscumperĭ orĭ să-ţĭ plă-
teştĭ vre-un obşitar, ca să-ţĭ ţie locul: aceasta însă
numaĭ oameniĭ bogaţĭ puteaŭ s'o facă; ceĭ maĭ săracĭ
ieşiaŭ maĭ bine cu socoteala, dacă intraŭ în şcoala de
teologie.
Pe Codreanu vîrsta de douăzecĭ de anĭ îl apu-
case în clasa a şasea: nu i-a rămas dar decît să
intre şi cu numaĭ şase clase în rîndul bogoslovilor scu-
tiţĭ de cătănie.
Deşi nu era însă între ceĭ dintîĭ, el se ţinea în
rîndul lor, căcĭ nu de geaba era nepot de protopop.
Lasă că era băiat ţanţoş şi bun de petrecerĭ, dar îĭ
