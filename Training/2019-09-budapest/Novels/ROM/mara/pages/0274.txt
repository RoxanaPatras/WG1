- 274 -
Abia maĭ tîrziŭ, spre toamnă, a început ea să stea
pe gîndurĭ.
Era lucru hotărît încă dela Viena, că socotelile
Persida are să le poarte. Le şi purta, întocmaĭ ca muma
eĭ, şi dac'ar fi stat pînă în zorĭ de zi, ea tot nu era în
stare să se culce maĭ înainte de a-şĭ fi făcut socoteala
zileĭ. N'ar fi putut să doarmă liniştită, dacă nu s'ar fi
încredinţat maĭ înainte de a se culca, că nu înzadar a
ostenit. Nicĭ c'a avut o singură zi fără de cîştig: a avut
însă zile, în care a perdut mult din cîştigul, pe care ar
fi trebuit să-l aibă.
Neguţătorie fără de pagubă nu se poate; înţele-
gea dar şi Persida, că trebue să fie şi cîte un om, care
mănîncă şi bea fără ca să plătească. Trebuia Naţl să-şĭ
cinstească prieteniĭ şi Persida s'ar fi simţit greŭ jignită,
dacă vre-unul dintre dînşiĭ i-ar fi cerut socoteala.
Ea ţinea însă socoteală şi despre ceeace beaŭ şi
mănîncă prieteniĭ, şi din zi în zi socoteala aceasta era
tot maĭ încărcată.
Cînd cîştiga în jocul de cărţĭ, Naţl era voios, iară
Persida se simţia adînc jignită de gîndul, că el ia în
cărţĭ baniĭ dela oameniĭ veniţĭ la casa luĭ. Iĭ făcea decĭ
semn să cinstească, pentruca să arate, că nu rîvneşte
la cîştig.
El cinstea şi masa se umplea de pahare, pe care
Persida le umplea fie cu vin, fie cu punch, fie cu ceaiŭ.
Cînd perdea, Naţl era nerăbdător, şi Persida îĭ
făcea semn să cinstească, pentruca să arate, că puţin îĭ
pasă, dacă cîştigă orĭ perde, că nu joacă decît a le face
altora o plăcere.
