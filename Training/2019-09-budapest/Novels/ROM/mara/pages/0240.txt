- 240 -
atît de ademenitor, încît feciorul Mareĭ se îmbătase de
el şi ca dus de o tainică putere se puse pe drum şi o
luă spre Sîn-Miclăuş fără ca să se maĭ uite înapoĭ.
Cuprins de simţămîntul, că face un lucru mare şi
bun, Trică trecea uşor prin întunerecul nopţiĭ, încît
picioarele luĭ nicĭ nu atingeaŭ, par'că pămîntul.
Maĭ era încă mult pînă la miezul nopţiĭ, cînd e
a ajuns să bată la fereastra popiĭ.
Speriat din somn, popa abia îşĭ maĭ putea aduce
aminte de el.
,,Ce e ?“ - îl întrebă după ce-l recunoscu în
sfîrşit, şi-l primi în casă.
,,E răŭ cu soră-mea Persida, - răspunse Trică
- şi am venit la D-ta să scapĭ două suflete.“
,„,Ce s'a întîmplat ?““ - întrebă iar popa cuprins
de îngrijire.
,,lţĭ maĭ aducĭ aminte de Neamţul, care a venit
atuncĭ, la nuntă, şi a vorbit cu Persida ?“ - grăi Trică.
Popa se gîndi puţin.
,,Da, da, îmĭ aduc aminte, - răspunse el. - Un
om cam bălan, cam plăpînd, - pare-mi-se măcelar.“
,Aşa e, - urmă Trică. - Uite! Incă atuncĭ şi
chiar de maĭ nainte Persida a prins slăbiciune pentru
el şi el nu se lasă de dînsa. Mama însă nu vrea s'o
mărite după un Neamţ, iar tatăl luĭ nu vrea nicĭ el în-
soţirea lor, şi e răŭ cu Persida: zice, că orĭ să omoară,
orĭ să papistăşeşte şi să face călugăriţă nemţească.“
E lucru greŭ să speriĭ pe un om din somn, să-ĭ
spuĭ aşa pe apucate ceea ce numaĭ cu anevoia şi în-
cetul cu încetul se poate înţelege şi să-l facĭ să simţă
