- 293 -
Nu-ĭ vorba, lucrurile veniseră cam dupăcum şi le
închipuise ea; n'ar fi crezut însă, c'o să-ĭ cadă atît de
greŭ. Nu maĭ avea odihnă: din ce în ce tot maĭ tare
se simţia împinsă a se duce să-şĭ vază fiica.
Afară, în tindă, se ivi un zgomot: intrase cineva şi
căuta pipăind uşa caseĭ.
Mara sări furtunoasă în picioare, făcu un pas mare
şi deschise uşa.
Nu putea să vadă nimic.
„Cine e ? - ce vreĭ?“ - întrebă ea.
„Să viĭ, - răspunse Talia gîfăind, - că e foarte
răŭ. Am lăsat-o cu moaşa şi alerg după doctor!“
„Cu moaşa! - strigă Mara ca eşită din fire şi
se porni ca alungată de iele şi fără ca să maĭ închidă
uşile în urma eĭ. - Cu moaşa! ? - zise iar peste puţin.
- Dar eŭ nu ştiam nimic; mie nimenĭ nu mi-a spus!“
„Nu ştiam nicĭ noĭ, - grăi Talia alergînd după
dînsa. - O ştiĭ cum e: nu stă cu nimenĭ de vorbă,
le închide toate în sufletul eĭ.“
„Aşa mă pedepseşte Dumnezeŭ pentrucă am fost
căinoasă!“ - urmă Mara şi alergă maĭ departe făcîndu-şĭ
mereŭ cruce şi rugînd mereŭ pe maica Preacurată să
fie milostivă şi să n'o certe cu prea multă asprime.
Dupăce trecu podul, ea se opri: îĭ era par'că ar
vrea să se despice în două. Singură nu putea să meargă;
trebuia să-l ia şi pe Trică cu dînsa. Trebuia - şi-ĭ era
atît de greŭ să se abată din drum, iară Talia îşĭ urma
drumul, ca să-l caute pe doctor.
Mara scrîşni puţin din dinţĭ şi ridică pumnul, apoĭ
o luă cu paşĭ şi maĭ grăbiţĭ spre casa luĭ Bocĭoacă.
