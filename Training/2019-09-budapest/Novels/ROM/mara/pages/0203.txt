- 203 -
Hubăr era destul de deştept, ca să înţeleagă mu-
strarea aspră, care era cuprinsă în aceste cuvinte, şi
destul de cum se cade, pentruca să se simţă atins
de ea.
„Eŭ cred, - zise el mirat, - că-ţĭ maĭ sînt şi
eŭ tată, şi pot să ştiŭ, ce este, dacă e ceva, la mijloc.“
Naţl rămase cuprins de turburare în faţa luĭ.
Ce putea el să zică ? Ce putea să-ĭ zică ? Cum,
Doamne, putea să spună în cîteva cuvinte ceeace-ĭ
zguduia toată firea.
,,Eŭ, - zise el oarecum îmbrîncit de gîndurile
ce-l stăpîniaŭ, - eŭ, aşa cum sînt, n'aveam nevoie să
mă fac măcelar.“
,,Care va să zică, - întîmpină Hubăr aprins, -
asta e la mijloc: ţi-e ruşine de meseria mea!“
,,Nu e asta! - îl întrerupse feciorul iute. Nu aşa.
trebue să mă înţelegĭ.“
Hubăr însă nu ţinu seamă de întrerumperea aceasta.
Încă de mult simţise, că nu prea e feciorul luĭ făcut
pentru măcelărie şi nu odată se mustrase, că nu l-a
lăsat la şcoală. Se bucură decĭ, că vorba a venit aşa,
ca să se poată desvinovăţi.
,,Tatăl meŭ, - urmă el dar, - a fost şi el mă-
celar, tot măcelar a fost şi tatăl luĭ, măcelarĭ aŭ fost
toţĭ din neamul nostru de cînd ne ştim: ce sînt eŭ vi-
novat, dacă mie Dumnezeŭ mi-a dat un singur fecior
şi m'a pedepsit, ca acesta să n'aibă inimă pentru me-
seria părinţilor săĭ ?“
,,la lasă, tată, - răspunse feciorul, că am cu cine
să seamăn: multă inimă n'aĭ nicĭ d-ta pentru tocatul
