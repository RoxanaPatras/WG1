- 60 -
Părintele Episcop hotărîse, că în ziua de Rusaliĭ
îl va hirotoni pe Munteanu de diacon; cununia tre-
buia dar să se facă neapărat Duminecă, înainte de
Rusaliĭ.
Anca şi Persida eraŭ surorĭ de mireasă şi Seca
Lena le făcuse haine la fel.
Fraţĭ de mire eraŭ unu Codreanu, cel maĭ curăţel
dintre prieteniĭ luĭ Munteanu, iar celalalt, o Doamne!
- chiar Trică. El nu voia, dar aşa doria Milena, aşa
Seca Lena, aşa poruncia Persida, iar Mara, cînd a
aflat-o aceasta, a dat din toată sărăcia eĭ să-şĭ cumpere
un rînd de haine negre şi o pereche de mănuşĭ în faţa
guşeĭ de porumbel.
Cînd s'a văzut, sărmanul băiat, gătit astfel, îĭ
venia să se ascundă, ca nimenĭ să nu-l vadă, şi a în-
ceput să rîdă ca un nebun.
Mara a început şi ea, dar nu să rîdă, ci să plîngă
ca o nebună.
Cum, Doamne, să nu plîngă, cînd îşĭ vedea copiiĭ
marĭ, atît de frumoşĭ, atît de spelcuiţĭ, atît de cum se
cade, şi Bîrzovanu, fie ertat, era în pămînt şi nu putea
să-ĭ vadă şi el, căcĭ şi aĭ luĭ eraŭ.
„Săracul! - zise ea ştergîndu-şĭ lacrămile. -
Mult a fost bun şi vrednic! - Azĭ nu maĭ trăiesc
oamenĭ ca dînsul. Nu era lumea asta pentru ell“
Cum ar fi putut Persida ea singură să rămîie tot
cu gîndul eĭ cel vechiŭ, cînd Bîrzovanu îĭ fusese tată,
Mara îĭ era mamă, Trică îĭ era frate şi toţĭ ceialalţĭ
umblaŭ în voile eĭ ?
