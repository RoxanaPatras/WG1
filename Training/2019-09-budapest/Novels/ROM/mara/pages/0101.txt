- 10ĭ -
„„Mîne dimineaţă, - zise ea, - aĭ să te ducĭ la
maica Econoama. Se cuvine. Ea e cea dintîĭ: te iubeşte
şi ţi-a făcut mult bine.“
,,Da, mamă.“
,,Şi să asculţĭ de ea.“
,,Da, mamă.“
,,Eŭ, zise Mara umilită în ea, - sînt femee proastă
şi nu ştiŭ ce să-ţĭ fac, nicĭ cum să te povăţuiesc. Am
făcut ce am putut şi dupăcum mi-a fost priceperea;
acum însă mi-a venit rîndul să mă uit în gura ta. Am
şi eŭ gîndurile mele; dar tu n'aĭ să cauţĭ mulţumîrea mea,
ci fericirea ta, care mie-mĭ este maĭ dorită.“
,,Nu vorbi aşa, mamă!“ - grăi Persida înduioşată.
Ar fi voit să se apropie de dînsa, ca să-ĭ sărute
tîmplele, dar nu era obicinuită să facă asemenea lucrurĭ.
Ar fi voit să-şĭ dea pe faţă inima şi gîndurile, dar
se sfia.
Era muma eĭ femeea aceasta, şi par'că abia acum
ajunsese a-şĭ da seamă, că nu-ĭ este străină şi că nu
din sîmţămînt de datorie numaĭ, ci din iubire curată
umblă în voile eĭ.
,,Eŭ nu pot să fac ce nu vreĭ şi tu. Dac'aşĭ şti că
mor, tot nu fac!“ - zise ea cu ochiĭ plinĭ de lacrămĭ.
,,Nu plînge, - grăi Mara puindu-ĭ lin mîna pe
umăr, - nu plînge, că mă împingĭ la păcat.., Afurisit să...“
,,Nu! nu! - strigă Persida şi-ĭ luă mînă şi i-o
sărută. - Să nu rosteştĭ vorba, că e şi el om cu du-
rere în suflet şi are mamă, care ar putea şi dînsa s'o
rostiască.“
