- 15 -
remăseseră departe spre mijlocul rîuluĭ, de unde abia
li se auziaŭ tocăniturile monotone. Cum să ajungă eĭ
acolo, ca să roage pe vre-una dintre calfele de morar
să-ĭ treacă! ?
Nu era chip! şi totuşĭ ceĭ doĭ copiĭ bălanĭ şi cu
obrajiĭ rumenĭ eraŭ voioşĭ: mult era frumos şi bine aicĭ
în faţa valurilor ce se tăvăliaŭ greoaie spre şesul de-
părtat. Venia cu ele şi o adiere primăvăratică, iar din-
colo, pe coastele dela Radna şi pela Şoimuş, se ivia pe
icĭ pe colo iarba crudă şi verdeaţa de salcie şi de
răchită.
„Stăĭ! - strigă deodată Persida . . . Morariĭ cum
se duc eĭ la morile lor ? Trebue să fie pe aicĭ pe lîngă
ţărmure vre-o luntriţă. N'aĭ să te temĭ! Tu ştiĭ, că eŭ
mă pricep la lopată.“
„Eŭ să mă tem!? - răspunse Trică. - N'am
vîslit vara şi eŭ! ?
Mare lucru nicĭ nar fi fost, dacă aĭ fi putut, ca
vara, să daĭ cu lopata de fund, ca să ducĭ luntriţa pre-
cum îţĭ place! acum însă Murăşul n'avea fund, valurile
eraŭ cu mult maĭ iuţĭ decît ţi se păreaŭ de pe ţărmure
şi luntriţa-ĭ ducea pe ceĭ doĭ copiĭ dupăcum voia bunul
Dumnezeŭ.
Ochiĭ căpruĭ aĭ Persideĭ eraŭ plinĭ de văpaie: era
frumos şi bine, mare minune, maĭ ales pe vultorĭ, cînd
luntriţa se învîrtia. Oameniĭ de pe ţărmurĭ se speriară
cu toate aceste, cînd văzură luntriţa uşoară cu ceĭ doĭ
copiĭ neajutoraţĭ în ea, şi începură să alerge, maĭ ales
dela sărărie, spre morĭ, ca să ia o luntriţă şi să le vie
într'ajutor.
