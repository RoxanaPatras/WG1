CAP. Xxĭ.
Norocul caseĭ.
„Lasă, - draga mamii, că toate aŭ să iasă bine.
Are fiecare norocul luĭ. Aŭ păţit-o altele şi maĭ răŭ de-
cît tine şi tot aŭ ajuns femeĭ cu casă bună. Eştĭ la urma
urmelor, caşi cînd aĭ fi fost cununată cu el, şi toată
lumea te ştie, că ia-ĭ fost soţie credincioasă şi harnică
şi multe aĭ suferit dela dînsul. Femee ca tine n'are de-
cît să aleagă între ceĭ maĭ bunĭ, ca să-şĭ găsiască băr-
bat.“
Aşa vorbia Mara, ca să-şĭ mîngăe fata.
Trecuse miezul nopţiĭ şi ele, deşi obosite-moarte,
nu puteaŭ să doarmă în culcuşurile lor.
„Nu-mĭ maĭ trebue bărbat, - răspunse Persida,
- eŭ nu maĭ pot să am bărbat.“
Vorba asta Mara nu putea s'o înţeleagă, dar nu
putea nicĭ Persida să-ĭ spună, de ce adică ea nu maĭ
poate să aibă alt bărbat afară de Naţl. Prea ar fi fost grea
lovitura, dacă i-ar fi spus, că e cununată cu dînsul.
