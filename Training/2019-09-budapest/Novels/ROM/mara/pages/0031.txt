- 31
căpetenie, nu se temea, că Hubăr îĭ va urca arînda
poduluĭ.
Creşteaŭ dar şi cĭorapiĭ de o dată cu copiiĭ.
Tu, Doamne! cum cresc toate în lumea aceasta.
Era ca ierĭ, cînd l-a dat pe Trică ucenic pe patru
anĭ şi se şi pomeni cu el calfă, un băietan de cincĭ-
spre-zece anĭ, cam deşirat, dar înalt ca un grenadir
cam motolog, dar cu virtute. Păcat numaĭ, că trecea şi
acuma săptămîna fără ca el să se spele şi să se pep-
tene: aceasta nu se face, aşa ştia, el decît Duminecile
şi zilele de sărbătorĭ împărăteştĭ, după prînz, ba chiar
şi atuncĭ numaĭ dacă nu e timpul, să se scalde în
Murăş.
Persida, sărmana, se speria, cînd îl vedea - aşa
din Paştĭ în Crăciun.
Se obicĭnuise atît de răŭ acolo, în mănăstire, ca
toate să fie curate în preajma vederiĭ eĭ, încît o apuca
un fel de boală, cînd venia de sărbătorĭ pe acasă, şi
treĭ zile depline rînduia mereŭ şi curăţia pînă şi prin
podul caseĭ.
Păcatul acesta căzuse pe dînsa maĭ ales fiindcă
în mănăstire nu maĭ stetea cu celelalte fete, ci cu
Maica Aegidia, pe care o apucaŭ durerile de cap cînd
vedea praf pe masă orĭ cînd un scaun nu stetea toc-
maĭ la locul luĭ.
Mara era, cît stetea fata eĭ acasă, mereŭ cu ochiĭ
umezĭ, ea singură nu ştia de ce.
Prea i se făcuse fata fată şi nu maĭ ştia ce să
facă cu dînsa. Inaltă, lată 'n umerĭ, plină, rotundă şi
cu toate aceste subţirică s'o frîngĭ din mijloc; iar faţa
