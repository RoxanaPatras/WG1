- 322-
silinţa să te puĭ bine cu nevastă-mea. Umblă 'n voile
eĭ căcĭ fără de dînsa nu pot să-ţĭ fac nimic.“
Luĭ Trică îĭ venia să între 'n pămînt: îl săgetase
prin inimă şi era hotărît să nu meargă Sîmbătă seara,
cum rămăsese vorba cu Marta.
Nicĭ că s'a dus; dar nu-l aştepta nicĭ ea.
„Să vedem acum ce aĭ făcut, - grăi dînsa dupăce
se văzu singură cu bărbatul eĭ. - Dă orĭ nu dă ?“
„Dă, dac'o strîngĭ.“
„Aĭ strîns-o?“
„Nu, - zise el aşezat. - Uite, urmă apoĭ peste
puţin, - aşĭ voĭ să ne înţelegem asupra unuĭ lucru,
dacă pot să mă înţeleg cu tine.“
„Să ne înţelegem, - răspunse ea aşezîndu-se li-
niştită în faţa luĭ.
Bocĭoacă-şĭ maĭ făcu de lucru, ca să maĭ aibă timp
de a se gîndi, apoĭ se aşeză şi el.
„Tu ştiĭ, că mie-mĭ place Trică, - zise el. - E
băiat voinic şi sănătos, maistor bun, om de inimă şi
vrednic de încredere, n'are nicĭ un păcat...
Marta se făcu albă ca varul. Ea înţelegea unde
voeşte bărbatul eĭ să ajungă, căcĭ maĭ fusese şi alte
dăţĭ vorba de aşa ceva şi atuncĭ era şi dînsa de pă-
rerea luĭ; acum însă îĭ venia să leşine.
„Aşĭ vrea şi eŭ să maĭ scap de zănat, - urmă
el, - să maĭ odihnesc, şi aşĭ putea să fiŭ tignit, dac'aş
avea un ginere ca dînsul.“
,,Adică vreĭ să-l răscumperĭ tu! ? - strigă ea
plină venin. - Fă ce vreĭ! - Dar fata mea n'o s-o
daĭ după omul acela soios, plin de pistruĭ pe obraz şi
