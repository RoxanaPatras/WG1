- 27 -
Mergînd cu Trică spre mănăstire, Mara era din
ce maĭ muiată.
Ce ar fi fost adecă, dacă după atîte nenorocirĭ
Maica Aegidia s'ar fi învoit să ţie pe Persida şi fără
de plată, ca să rămînă ceĭ 6 florinĭ pentru Trică ?
Avea atîta slăbiciune pentru copilă, şi unde mănîncă o
sută, maĭ poate să mănînce şi încă unu, unde se adă-
postesc o sută, maĭ e loc şi pentru o biată de fată
săracă.
Era tare muiată Mara, cînd a intrat în mănăstire,
însă maĭ muiată încă era Maica Aegidia, cînd a văzut
ochiĭ ceĭ plînşĭ aĭ văduveĭ, de care se despărţise în
împrejurărĭ atît de grele şi de care se temea oare-
cum.
„Am să-ĭ vorbesc Maichiĭ Prioriţeĭ, - zise ea
strîmtorată. - Persida e o copilă cu pornirĭ sălbatice,
dar bune, foarte bune. O iubeşte şi maica Prioriţa.“
„Am să-ĭ vorbesc“ avea pentru Mara înţelesul
„Lucrul e făcut“.
„Apoĭ, - urmă călugăriţa, - am să-ţĭ daŭ şi o
scrisoare către părintele Guardian de la mănăstirea din
Arad a Minoriţilor. Tin şi părinţiĭ copiĭ săracĭ, care
umblă din mănăstire la şcoală. Aŭ, dacă-ĭ scriŭ eŭ pă-
rinteluĭ Guardian, să-l primiască şi pe el.“
Mara era foarte fericită şi foarte grăbită, ca nu
cumva să-şĭ schimbe din noŭ gîndul.
Plecînd de la Maica Aegidia cu scrisoarea, a aler-
gat să-şĭ caute căruţă, pentru ca să nu maĭ piardă şi
ziua de mîne, căcĭ îĭ era foarte greŭ să-l ştie pe
Gheorghe adunînd crăiţarĭ la pod.
