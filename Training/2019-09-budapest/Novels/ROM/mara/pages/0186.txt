- 186 -
Hubăr nu credea, dar cu putinţă era şi lucrul acesta,
şi mult ar fi dat, dac'ar fi putut să afle adevărul.
N'avea însă dela cine să-l afle.
Trecuseră douăzecĭ şi şase de anĭ de cînd trăia
la Lipova, şi abia acum simţia, că tot străin a rămas
între străinĭ. Avea cunoscuţĭ, avea chiar prietenĭ, cu care
juca cărţĭ şi care veniaŭ bucuros la masa luĭ, dar nu
era într'aceştia nicĭ unul, care ar fi fost în stare să-ĭ
vorbiască cu inima deschisă.
Vina, la urma urmelor, a luĭ era, deoarece prie-
tenĭ are cel ce ştie să şi-ĭ facă; el însă era supărat pe
toată lumea şi se închidea din zi în zi tot maĭ mult în
casa luĭ.
Dar supărat era Hubăr maĭ ales pe cojocarĭ şi maĭ
ales pe Bocĭoacă, care avea multă trecere şi ar fi putut,
dar'ar fi voit, să pună lucrurile la cale, ca Naţl să ră-
mîe acasă.
Maĭ supărat încă era Bocioacă. Lasă, că e lucru
urît să făgăduieştĭ şi să nu împlineştĭ, dar el nicĭ nu
putea măcar să spună, de ce anume n'a împlinit ceeace
făgăduise.
Nu! - aceasta nicĭ chiar nevesteĭ sale n'ar fi putut
să i-o spună.
Se încărcase omul cu Doamne-ajută.
Nu zicea Persida, că n'are să se mărite.
Ştiind prea bine, că muma eĭ doreşte s'o vadă cît
maĭ curînd cu bărbat, ea, deşi abia împlinise optspre-
zece anĭ, se simţia fată bătrînă şi era hotărîtă în gîndul
eĭ să se mărite după cel dintîĭ, care o va peţi.
Din întîmplare acesta a fost Brădeanu.
