CAP. XXĭ
Pace şi linişte.
„Ah, Doamne! - grăi Persida perdută în gîndurĭ,
- e atîta timp de cînd n'am fost la biserică.“
Iĭ adunase noul născut pe ceĭ de atît timp risipiţĭ
şi-ĭ ţinea la un loc, dar ea se uita în ochiĭ fiecăruia
din eĭ şi vedea, că pacea n'a intrat încă în suflete, simţia
că tot maĭ are să treacă prin zile grele.
De ea se apropiaŭ toţĭ cu dragoste şi cu sfială;
pe ea o socotia fiecare maĭ presus de sine; de dînsa
ascultaŭ cu toţiĭ; ea putea să-ĭ povăţuiască pe toţĭ după
buna eĭ chibzuinţă: eĭ însă, între dînşiĭ, tot învrăjbiţĭ
eraŭ, şi ea în toată clipa se temea, ca nu cumva în-
vrăjbirea să se dea pe faţă.
Singură Maica Aegidia era cu desăvîrşire mulţu-
mită. Işĭ crezuse atîta timp fata perdută şi acum, dupăce
o vedea chiar maĭ aşezată de cum fusese, era mîndră în
sufletul eĭ şi venia în toate zilele să o vadă, să stea cu dînsa,
să-ĭ fie de ajutor.
Avea însă pînă chiar şi Maica Aegidia o mîhnire
în sufletul eĭ, şi îndată ce venia Mara să-şĭ vadă fata şi
nepotul, călugăriţa mărunţică nu maĭ rămînea. Lasă că
