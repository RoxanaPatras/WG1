- 17
lumea adunată în pripă, iar în fruntea eĭ venia Maica
Aegidia, foarte grăbită, ca o păpuşică trasă pe sfoară,
cu ochiĭ ridicaţĭ spre cer, cu mînile încleştate şi rugînd
mereŭ pe Maica Fecioara dela Radna, făcătoarea de
minunĭ, să le vie copiilor într'ajutor.
Văzînd pe Maica Aegidia, Mara se opri.
Dela călugăriţă gîndul îĭ trecu deodată la Per-
sida, şi ochiĭ eĭ se îndreptară maĭ cu dinadins spre
ceĭ doĭ copiĭ.
Ea rămase ca 'nfiptă, cu ochiĭ marĭ şi cu buzele
strînse şi strîmbate în jos.
„Sfinte archanghele! - strigă apoĭ crucindu-se,
- Sfîntă Marie Maică Preacurată! - Bată-vă să vă
bată copiĭ! - Nu! - grăi dînsa mîngăiată, - copiĭ
ca aĭ meĭ nimenĭ nu maĭ are!“
Şi adecă ce li s'ar fi putut întîmpla? - Printre
pontoanele poduluĭ era loc de puteaŭ trece şi o sută
de luntriţe! - Da! - da! Lor nu li se putea întîmpla
nimic: ea ar fi avut altfel visurĭ rele şi presimţirĭ urîte.
Dar cum a ajuns Persida din mănăstire în mijlo-
cul Murăşuluĭ ?
Pornind iar spre Maica Aegidia, ca să afle cele
petrecute, Mara era din ce în ce maĭ strîmtorată. Ştia
un lucru: că aşa, numaĭ din senin, n'a plecat Persida
de la călugăriţe. Trebuia să fie la mijloc vre-o nefăcută!
Mara era însă femee trăită 'n lume şi ştia, că
lucrurile o să meargă maĭ bine, dacă se va ţinea dînsa
deasupra.
„Bine, Maică, - strigă ea, - aşa păziţĭ D-voastre
copiiĭ ?
I. Slavicĭ: „Mara“
2
