- 192 -
maĭ nainte poftiţĭ toţĭ oameniĭ de casă, rude şi prietenĭ,
fruntaşĭ şi tovarăşĭ de meserie.
Era lucru mare, despre care vorbiaŭ şi copiiĭ pe
uliţe şi pentru care se pregătiaŭ toţĭ ceĭ maĭ de aproape.
Hubăroaie numaĭ la asta se gîndia. Hubăr pusese
ochiĭ pe juncan, pe care-l ţinea la îngrăşare, iar Naţl
făcea mereŭ junghiărĭ şi cîntărărĭ de probă. Atîta timp
se plînsese, că părinţiĭ l-aŭ făcut măcelar, iar acum, se
simţia oarecum mîndru de gîndul, că n'a maĭ văzut
încă Lipova măcelar, care junghie, tae şi cîntăreşte ca
dînsul.
Vedea par'că'n faţa luĭ lumea adunată, căcĭ nu
numaĭ starostele cu oameniĭ luĭ de încredere aveaŭ in-
trare la tăietura de măiestru: putea să vie orĭ-şi-cine
şi să intre pe poarta deschisă pentru toţĭ, şi mîna par'-
că-ĭ tremura, cînd se gîndea, că ar putea să vie şi dînsa.
Doamne! - Ce neînţeleasă e legătura lucrurilor din
lumea aceasta!
Lunĭ de zile aŭ trecut şi el încetul cu încetul iar
a ajuns la liniştea luĭ sufletească, încît ar fi putut să o
vadă fără ca să se uite la ea şi să treacă pe lîngă
dînsa fără ca să se opriască. De treĭ săptămînĭ s'a în-
tors şi nicĭ n'a văzut-o, şi nicĭ n'a avut nevoie de a-şĭ
da silinţa să n'o vadă. Îĭ era tot una. Acum însă, cînd
se gîndia că ar putea şi dînsa să fie printre ceilalţĭ,
îl ţreceaŭ un fel de fiorĭ.
Şi avea omul dreptate.
El se afla la Lipova, iar dînsa trecuse încă înainte
de Floriĭ Mureşul şi se afla la Radna, şi e departe dela
Lipova pînă la Radna: era cu toate aceste ca un fel
