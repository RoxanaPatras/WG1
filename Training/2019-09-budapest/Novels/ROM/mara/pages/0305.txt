- 305 -
Prea îĭ era milă, şi nu voia să-ĭ fie, cacĭ mila
te leagă, te supune, te robeşte.
Lumea toată luase par' că de-odată altă faţă, şi
toate lucrurile ieşiaŭ altfel în ea la iveală.
Vlaicu se duse de mult în căile luĭ, şi Naţl stetea
tot uimit în loc, neştiind încotro are să apuce.
„Sărac de tine tată!“ - zise el îndu ioşat în cele din
urmă şi plin de căinţă.
Era peste putinţă, ca el să nu le fi ştiut toate,
şi fiul era cuprins de fiorĭ recĭ, cînd îşĭ închipuia su-
ferinţele prin carĭ a trecut tatăl seŭ văzînd pe aceea fe-
mee atît de nenorocită şi ştiindu-şĭ copilul de pripas.
„Şi toate pentru mine şi pentru mama mea, - zise
el: toate pentru liniştea caseĭ sale, toate din simţămînt
de datorie: înspăimîntătoare pedeapsă pentru o clipă
de slăbiciune! nemiloasă lege de vieţuire!“
Dal da! Altfel nu putea tatăl seŭ să facă! Orĭ şi
ce altă ar fi făcut, ar fi fost un noŭ păcat născut. Aşa
trebuia să facă, şi fiindcă aşa a făcut el, avea dreptul
de a fi aspru şi de a cere mult dela alţiĭ.
Dacă în clipa aceasta s'ar fi pomenit în faţa tată-
luĭ seŭ, el ar fi căzut în genunchĭ la picioarele luĭ, i-ar
fi sărutat mînile şi i-ar fi cerut iertare. Simţemintele
însă întocmaĭ ca gîndurile vin şi trec prin suflet, şi peste
puţin, cînd a dat cu ochiĭ de Bandi, Naţl a scăpat vor-
bele:
„Dar el ce-a păcătuit, sărmanul ?!
Era în sufletul luĭ o luptă grea, şi dacă în clipa
aceasta Bandi îĭ părea o jertfă adusă buneĭ rînduelĭ, în
clipa următoare el i se arăta ca o pedeapsă vieţuitoare.
Slavicĭ..Mara“
ao
