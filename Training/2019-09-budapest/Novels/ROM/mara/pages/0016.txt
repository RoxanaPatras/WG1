- 16 -
Ce-ar fi putut adecă să li se întîmple? Îĭ du ceaŭ
valurile, cît îĭ duceaŭ, şi trebuia să-ĭ scoată în cele din
urmă la ţermure, cum scoate apa rîuluĭ tot ceea ce plu-
teşte pe ea.
Maĭ era însă în drum şi podul, de care nu odată
se isbesc şi se sfarmă plutele aduse din Ardeal. Lumea
alerga dar spre pod, pentru ca de-acolo să le vie cumva
într'ajutor.
In acelaş timp se dusese prin Lipova vestea, că
o fată a fugit dela călugăriţe cu un băiat! O fată şi
un băiat! S'ar fi putut oare ca'n gîndul lumiĭ fata să
nu fie mare, cînd fuge cu un băiat ? De geaba i-aĭ
fi spus, că nu era, de geaba i-aĭ fi arătat perechea:
ea tot n'ar fi crezut. Maĭ eraŭ dar şi alţĭ oamenĭ la
pod, în faţa mănăstiriĭ, ca să afle, cum s'aŭ petrecut
lucrurile cu fuga.
Mara, podăriţa, vedea că o mişcare neobicĭnuită
s'a pornit dela sărărie şi dela mănăstire spre pod. Sări
dar dela locul eĭ şi grăbi spre Lipova. Uitîndu-se apoĭ
încotro se uitaŭ şi oameniĭ, zări deodată luntriţa pur-
tată de valurĭ şi alte două luntriţe mînate de vîslaşĭ
voinicĭ, care grăbiaŭ să o ajungă.
„Vaĭ de mine!“ - strigă ea cuprinsă de spaimă.
La moarte s'ar fi putut gîndi, dar nu că sînt chiar
aĭ eĭ copiiĭ din luntriţa, care venia, venia mereŭ şi
iute spre pod.
Mara începu să alerge şi să cheme oamenĭ, ca să
deschidă podul, ca de obiceiŭ, cînd trec plute orĭ luntri
cu sare.
Dincolo, despre Lipova, se 'ngrămădia pe pod
l
