- 257 -
Vorbele din scrisoarea luĭ Trică îĭ resunaŭ în urechĭ,
şi ea vedea par'că pe muma eĭ chemînd-o la sine.
Dar trebuia să stea: maĭ bine moartă!
„O să vezĭ tu odată ce mare e nedreptatea ce-mĭ
facĭ, - zise ea, apoĭ trecu în odaia de alăturĭ şi încuia
uşa în urma eĭ.
Naţl stete cîtva timp zăpăcit, apoĭ puse mîna ca
să deschidă uşa.
„De ce aĭ încuiat uşa?“ întrebă el neliniştit.
„Voiesc să fiŭ singură“, îĭ răspunse ea.
„Descue-o, c'o sparg!“ strigă el stăruitor.
Persida rămase nemişcată în mijlocul odăiĭ.
„Descuie!“ strigă el iar.
Ea nu se mişcă.
El apucă clanţa cu mîna dreaptă, şi se opinti să
împingă uşa, apoĭ, cînd văzu că uşa stă ţeapănă, puse
umărul, împinse odată cu toată puterea luĭ, şi uşa se
deschise, crîcnind de răsună toată casa.
Persida stătea şi acum în mijlocul odăiĭ, ţeapănă,
îngrozită şi despreţuită de dînsul.
„Bine, - îĭ zise ea, - eştĭ tu în toată firea! ?.
„Nu sînt, - răspunse el - nu acum, nicĭ de
ierĭ, orĭ alaltăierĭ, ci din clipa în care te-am văzut pe
tine, mi-am ieşit din fire, mĭ s'a schimbat tot rostul
vieţiĭ, m'am făcut om nesuferit şi pentru mine, şi pentru
alţiĭ. Sunt un nemernic care nu maĭ ştie ce face: fac
ce vreaŭ şi nu pot să fac ceeace voesc. Nu vezĭ tu, că nu
este cu putintă să nu te cuprindă în cele din urmă scîrba
de mine!? Aĭ să fugĭ, Persido, de mine săunzĭ
să blestemĭ ceasul în care m'aĭ văzut!“
Slavicĭ: „Mara“
