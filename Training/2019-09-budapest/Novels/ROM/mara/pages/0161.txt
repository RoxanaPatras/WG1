- 161 -
voia par'că să plece, şi ea nu ştia cum să se scape
de dînsul.
„Nicĭ prin gînd nu mi-a trecut, că-l voĭ găsi la
părintele loan!“ răspunse ea nerăbdătoare.
„Dar el ? - Ce crezĭ ? Nu ştia nicĭ el că o să
viĭ acolo ?“
„Nu ştiŭ.
„Nu ştiĭ. Dar ce crezĭ ?“
„Cred, - răspunse ea cu îndărătnicie, - că el
a aflat că eŭ am să mă duc acolo, şi a venit din adins
să mă vadă.“
„Bun! - zise el rîzînd în bătae de joc. - Şi
d-ta, dac'aĭ fi ştiut că el are să fie acolo, te-aĭ fi dus
orĭ nu ?“
„Da!
„Dar ziceaĭ că te temĭ de el!
Persida-şĭ ridică capul. Îĭ venia să-ĭ întoarcă
spatele.
„D-ta îţĭ veĭ fi închipuind ce vreĭ! - răspunse
ea. - Mă tem, fiindcă e om pătimaş şi nesocotit, cum
m'aşĭ teme de un om beat, care nu-şĭ dă samă despre
ceeace face.“
„Pare-mi-se, - îmtîmpină el cu răutate, - că nu
de el, ci de slăbiciunea d-tale te temĭ.“
Persida simţi, cum sîngele-ĭ năvăleşte spre cap.
„Nu! - zise ea scurt. - Dacă e vorba, puţin
îmĭ pasă!“
„Prea bine! - strigă el cu un fel de mulţămire
diavolească. - Mîne seară am să-l duc şi pe el la via
luĭ Corbu: vom vedea dacă veĭ veni orĭ nu!“
Slavicĭ: „Mara“
