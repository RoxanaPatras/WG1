- 333 -
ca să-l întrebe, unde a fost maĭ nainte de a se fi dus
la mumă-sa.
Trică rămase ca trăznit din senin; îĭ venia să fugă,
să intre în pămînt.
Văzînd strîmtoarea luĭ, Bocioacă nu se maĭ îndoia,
că nevastă-sa are dreptate, şi era năcăjit că l-a maĭ
luat la întrebare.
,,Dacă trebue neapărat să umbli după prostiĭ, fe-
reşte-te, cel puţin, de jupîneasa,“ grăi el cam aspru şi
se duse în treburile luĭ.
Trică se uită lung şi oare-cum blegit după el.
,,Fereşte-te, cel puţin, de jupîneasa!“
Cum să înţeleagă el vorbele aceste! ? - A simţit
Bocioacă ceva ? L-a văzut cineva eşind din bucătărie
şi i-a spus ? - Era peste putinţă, ca lucrurile, dacă
aşa era, să se sfîrşească cu atît.
Dar el n'avea timp să se desmetecească.
,,Ce te-a întrebat jupînul ?“ - îl întrebă Marta,
care stătuse la pîndă.
,,Ne-a simţit, - răspunse el, - orĭ i-a spus ci-
neva ceva.“
,,Eĭ! - şi! ? - grăi dînsa. - Prea mult nu-ĭ
pasă, şi lucru mare n'ar fi nicĭ chiar dacă ne-ar vedea.
Vorba e că banĭ n'aĭ luat dela mă-ta.“
Trică rămase în faţa eĭ umilit ca robul în faţa
stăpînuluĭ.
„,Fiĭ om cu minte, Trică, - îĭ zise ea, - căcĭ
noĭ ţinem la tine şi pe urma noastră nicĭ un răŭ nu
poate să te ajungă.“
Nicĭ că-ĭ rămînea luĭ Trică decît să fia om cu
