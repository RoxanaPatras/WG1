- 7-
bine ştie dînsa să judece pe alţiĭ şi nu se maĭ îndoia,
că-l va judeca şi pe el maĭ curînd orĭ maĭ tîrziŭ cu
totul altfel. Era însă oarecum legat de dînsa. Treĭ
săptămînĭ de zile, în timpul pregătirilor de nuntă, eĭ
s'aŭ văzut în toate serile, şi lumea îĭ lua totdeauna pe-
reche, par'că fără de dînşiĭ lucrurile nicĭ n'ar fi putut
să meargă bine. lar acum, în timpul nunteĭ, tocmaĭ
fiindcă era lume multă, eĭ aŭ stat foarte adeseorĭ sin-
gurĭ, nebăgaţĭ de ceialalţĭ în seamă, şi oameniĭ tinerĭ,
fecior şi fată, nu ştiŭ nicĭodată unde vor ajunge cu
vorba, cînd se află singurĭ.
Tîrziŭ, pe la miezul nopţiĭ liniştite, senine şi răco-
roase, eĭ şedeaŭ pe o laiţă din grădina de florĭ ce se
întindea în faţa caseĭ, dincolo de cortul de verdeaţă.
Jocul încetase deocamdată, jucătoriĭ se răcoriaŭ plim-
bîndu-se prin curte, muzicanţiĭ odihniaŭ, iară în cort
era o sgomotoasă şi veselă învălmăşeală.
Persideĭ îĭ venia să plîngă. Decînd se înserase,
el o necăjia mereŭ cu Naţl. Iară el o necăjia, fiindcă
era un farmec nespus în năcazul eĭ. Cu toate acestea
dînsa nu se putea stăpîni, căuta din adins să fie cît
maĭ des singură cu dînsul: era cuprinsă de un fel de
beţie, i se răscolise, par'că, toată firea şi ar fi voit ca
aşa să şi rămîie.
„Eŭ am văzut, - zise el rîzînd, - că schimbaĭ
feţe, că glasul îţĭ era înecat şi tremura, că nu maĭ ştiaĭ
ce să facĭ şi ce să zicĭ.“
„Doamne! - răspunse ea, - m'am speriat.
Cum să nu mă speriĭ, cînd mă pomenesc deodată,
că un om, cu care n'am maĭ vorbit în viaţa mea, vine
