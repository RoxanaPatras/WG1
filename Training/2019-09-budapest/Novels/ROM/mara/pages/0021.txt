- 21 -
„Haide Sidi, fata mea! - grăi dînsa grăbită. -
Sărută mîna mameĭ şi vino!“
Mara ar fi voit să aibă cel puţin o ulcică, pentru-
ca s'o sfărame în miĭ de bucăţĭ.
Auzĭ vorbă! Să vie cineva, să iee fata eĭ, s'o
ducă, şi ea să nu poată face nimic, iar peste pod să
treacă oamenĭ şi care, să treacă fără de creiţarĭ.
„Fata rămîne cu mine!“ - zise ea, deşi numaĭ
cam cu jumătate de gură.
„Nu, mamă! - grăi Persida, care ar fi intrat în
pămînt de ruşine, dacă nu s'ar fi putut întoarce chiar.
acum înapoĭ. Ce-ar fi zis celelalte fete ? - Eŭ, -
urmă ea, - trebue să mă întorc la lecţiune!“
Maica Aegidia era cea maĭ fericită dintre călugă-
riţele de pe ţărmul stîng al rîuluĭ.
„Aşa este, - grăi dînsa. - Te rog, - adăugă
apoĭ întorcîndu-se spre Mara, - vino şi D-ta cu noĭ.“
Patru care încărcate cu sare cotiră deodată spre
pod, ca să treacă spre Radna, iar alte două veniaŭ pe
pod spre Lipova.
„Acum nu pot!“ - răspunse Mara şi o porni
repede spre pod, ca să-şĭ adune creiţariĭ, în vreme-ce
Maica Aegidia plecă cu Persida spre mănăstire, iar
Trică se luă după mumă-sa printre lumea ce se risipia.
