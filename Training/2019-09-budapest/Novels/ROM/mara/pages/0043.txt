- 43 -
încleşta caşi cînd tot în faţa măcelărieĭ luĭ Hubăr s'ar
afla. I era ruşine, caşi cînd toţĭ ar putea să afle din
faţa eĭ cele petrecute, se temea de ceva neştiut şi nu
ştia cum să calce, cum să-şĭ ţină trupul, cum să-şĭ poarte
capul şi ce să facă cu mînile eĭ.
S'a dus cu toate aceste şi după amiazăzĭ la Li-
pova, s'a dus cum merge omul osîndit să-şĭ ia pedeapsa,
dar s'a dus rîzînd, fiindcă era crescută de maica Aegi-
dia, care mereŭ îĭ zicea:
„Să rîzĭ cînd îţĭ vine să plîngĭ, şi să plîngĭ nu-
maĭ cînd vezĭ pe alţiĭ plîngînd.“
Cu inima mereŭ încleştată şi tremurînd la fiecare
răspîntie, unde putea să se pomeniască în faţa unuĭ
om, pe care nu voia să-l întîlniască, ea umbla dreaptă
şi cu capul ridicat, gata în toată clipa de-a înfrunta
privirile orĭ şi cuĭ.
Era decĭ obosită cînd s'a întors acasă. De şi atît
de mult s'a temut, ca nu cumva să-l întîlniască, acum
era mîhnită, că nu l-a întîlnit, ca să treacă dreaptă, cu
capul ridicat, nepăsătoare prin faţa luĭ.
Era obosită şi i se ura, nu ştia ce să maĭ facă
acasă.
Eraŭ Floriile pentru Nemţĭ; Dumineca viitoare
urmaŭ Paştile Nemţilor; abia peste două săptămînĭ aveaŭ
să fie Paştile romăneştĭ: îĭ era par' că groază, cînd se
gîndia, că abia Joĭ după Paştĭ se va întoarce iar în
mănăstire. Ce să facă ea pînă atuncĭ aicĭ, unde n'avea
ce să facă ?
Mara vedea, că fata eĭ n'are ce să facă şi se sim-
