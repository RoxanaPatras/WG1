- 360 -
„Da! - zise Mara încîntată, - tot el. Altfel nu
se poate!“
Persida dete din cap, şi ochiĭ i se umplură de
lacrămĭ.
„Nu, - grăi dînsa, - avem să-l botezăm în legea
bătrînuluĭ Hubăr, şi-o să rog, - urmă plîngînd, -
pe Maica Aegidia să-ĭ fie ea naşă. - De mult încă
mi-am pus-o aceasta în gînd!“ - adăugă ea şi plînse
înainte.
Mara şi Naţl nu maĭ îndrăzniră să zică nimic.
Aşa era! Tot dînsa era cea maĭ înţeleaptă. O durea pe
Mara, că nepotul eĭ n'o să fie creştin adevărat, dar re-
cunoştea şi ea, că numaĭ aşa se poate îmblînzi Hubăr
cel îndîrjit.
Aşa, stînd de vorbă şi sfătuindu-se între dînşiĭ, în
fericită unire familiară, i-aŭ prins zorile de zi şi i-a
apucat şi lumina zileĭ, pe care Hubăroaie o aşteptase cu
neastîmpăr.
Nu maĭ putea, sărmana femee!
Singură dînsa ştia, cît a răbdat şi cîte lacrămĭ a
vărsat în tăcere după rarele eĭ întîlnirĭ cu Naţl. Tinea
să nu treacă peste voinţa soţuluĭ săŭ; aŭ însă toate un
hotar: din clipa, în care aflase, că se apropie ceasul,
ea nu maĭ aştepta decît să plece soţul eĭ la mă-
celărie pentruca să plece şi ea.
Persida şi Naţl şi Mara tresăriră într'un fel de
uimire, cînd ea se ivi în prag.
Era lucru firesc, ca ea să vie, şi nu se îndoiaŭ că
va şi veni: uimiţĭ eraŭ dar numaĭ pentrucă dînsa venise
tocmaĭ acum, cînd vorbiaŭ despre dînsa.
