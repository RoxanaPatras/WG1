- 369 -
să se ducă în lume şi nu putea; şedea posomorît într'un
colţ şi nu era în stare să se mişte.
Hubăr şi Hubăroaie aŭ trecut pe lîngă el fără ca
să-l bage în seamă.
Era şi frumoasă, şi grea clipa în care eĭ aŭ intrat
la Persida. Păcat numaĭ, că Mara nu era şi ea de faţă.
Naţl stătea umilit la căpătîiul patuluĭ şi se dete
puţin la o parte, cînd părinţiĭ luĭ intrară, iar Persida îĭ
aştepta cu faţa rîzătoare.
Hubăr, deşi cam strîmtorat, era om trăit în lume
şi ştia ce voieşte.
El se duse la Persida şi o sărută pe frunte.
„lartă, fata noastră, toate supărările, pe care ţi
le-am făcut şi fiĭ încredinţată despre iubirea noastră
părintească!“ - grăi apoĭ uitîndu-se în ochiĭ eĭ.
„Nu sîntem vrednicĭ noĭ, - răspunse ea sărutîn-
du- mîna, - dar copiul acesta.
Hubăr desfăcu punga şi vărsă galbenĭ peste copil.
„Belşug să se reverse şi binecuvîntare asupra ta!“
grăi el şi se plecă să sărute copilul.
Apoĭ Hubăroaie îĭ dete Persideĭ cutia cu argintăriĭ.
Hubăr îşĭ înbrăţişă şi feciorul şi eĭ petrecură maĭ de-
parte ca oamenĭ, care se iubesc şi de mult nu s'aŭ văzut.
Atît era Hubăr de încîntat de noră-sa, încît luă hotă-
rîrea de a merge chiar acum la Mara, ca s'o roage să
vie de seară şi ea şi să petreacă cu toţĭ împreună, atît
era de încîntat, încît chiar acum hotărî, ca dela Sf.
Gheorghe înainte Naţl să părăsiască birtul şi să vie acasă.
Pe cînd însă eĭ petreceaŭ în casă, Bandi se plimba
neastîmpărat prin cîrciumă. Iĭ era par'că s'a sfîrşit viaţa
slavic: „Mara“
