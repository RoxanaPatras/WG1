- 128 -
ca să fie la îndemînă, cînd vin stăpîniĭ, care caută calfe.
Era tot lung şi deşirat, tot motolog şi gură-cască, dar maĭ
nespălat şi maĭ nepeptănat decît odinioară. Se împlinise
aproape un an decînd plecase soru-sa dela Arad, şi de
atuncĭ perduse obiceiul de a se peptena, cînd mergea la
masă.
Deoarece breasla cojocarilor din Arad ţinuse morţiş
ca cojocariĭ din alte părţĭ să nu-şĭ poată scoate marfa
la vînzare decît în ziua a treia, Bocioacă îşĭ avea şi el,
ziua întîiŭ şi ziua a doua, lăzile închise şi se plimba
printre şetrile cojocarilor din Arad, ca să vadă ce lucrurĭ
frumoase aŭ maĭ scos în tîrg.
„Cine a făcut bunda asta ?“ întrebă el uitîndu-se
cu deamănuntul la cusăturĭ.
„Eŭ!“ răspunse Trică făcînd un pas înainte.
Bocĭoacă, tot înalt şi subţire şi el, se uită de jos
pînă sus la Trică. Îĭ era par'că nu se poate, ca acele
mînĭ marĭ să fi cusut florile cele atît de curat scoase.
„E bine, băiete! - zise el. - Cînd aĭ eşit
calfă ?
„De Sf. Gheorghe.“
,,Vreĭ să viĭ la Lipova ? - Eŭ sînt Bocĭoacă,
starostele.“
„Stiŭ, că şi eŭ sînt de pe acolo.“
,,De unde ?“
„De la Radna.“
Bocĭoacă se uită din noŭ în faţa luĭ.
„,Doară nu eştĭ fratele Persideĭ ? - grăi el. -
Par'că-mĭ semenĭ şi tu cu mă-ta.“
,,Asta e!“ - răspunse Trică rîzînd.
