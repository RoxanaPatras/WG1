CAP. Iv.
P r i m ă v a r ă.
Omul vede cu ochiĭ, aude cu urechile, dă cu so-
coteală şi te scoate în cele din urmă cum eştĭ, orĭ şi
cît de mult te-aĭ sili să-ĭ parĭ altfel.
De geaba se maĭ plîngea decĭ Mara, c'a rămas
văduvă cu doĭ copiĭ, - sărăcuţiĭ de eĭ.
Copiiĭ, aşa săracĭ cum rămăseseră, creşteaŭ cum
creşte răchita 'n prundişul apătos, iară muma lor înti-
neria, par'că, adunînd creiţariĭ la capul poduluĭ.
Nu-ĭ vorba, tot Mara cea veche era, tot soioasă,
tot nepeptenată, şi nicĭ că i-ar fi şezut bine altfel.
Vorbia însă maĭ apăsat, se certa maĭ puţin, călca maĭ
rar şi se ţinea maĭ drept decît odinioară. Se simte
omul care are, şi-l vezĭ cît de colo pe cel ce se
simte-
-şi dacă n'ar fi alta, e în lumea aceasta şi bine
şi răŭ. Cîtă vreme se află în largul luĭ, omul nu-şĭ
prea bate capul cu alţiĭ; cînd te afli însă în strîmto-
rare, te uiţĭ bine împrejurul tăŭ, ca să vezĭ, dacă nu
cumva e prin apropiere cineva, care poate să te
scape.
