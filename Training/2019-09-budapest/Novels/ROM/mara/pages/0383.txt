- 383 -
Aşa aŭ rămas apoĭ lucrurile.
Era hotărîtă acum şi treaba luĭ Naţl.
Nu-şĭ făcuse Trică aniĭ de călătorie, dar Bocĭoacă
tot ţinea să-l scoată maiestru.
„Inchide tu un ochiŭ, grăi Oancea, care nu putea
nicĭ acum să se stăpîniască, - apoĭ închidem şi noĭ
ceilalţĭ unul. Noĭ ştim, noĭ facem, şi nimenĭ nu ne
maĭ poartă grijă.“
Cam aşa se gîndia şi Bocĭoacă, şi încă în postul
Paştilor amîndoĭ cumnaţiĭ au fost scoşĭ maiestri.
Nu maĭ avea Hubăr acum de ce să fie nemulţumit
şi nicĭ nu zicea că este.
A treia zi de Paştĭ, Bocioacă a dat masă mare în
cinstea noilor măiestri. Nu putea nimenĭ să-ĭ ia dreptul
acesta, lasă că era staroste, dar maĭ avea şi fată mare.
Hubăr nu numaĭ că s'a dus şi el cu nevastă-sa,
dar a dus cu dînsul şi pe părintele Pleban, căcĭ Bocioacă
poftise şi el pe părintele Protopop şi întîia oară, de cînd
venise la Lipova, Hubăr nu se maĭ simţia străin între
străinĭ, ci acasă la el, încunjurat de aĭ săĭ.
Ce oamenĭ cum se cade!
Dar tocmaĭ aceasta-l făcea să stea ca pe spinĭ şi
pe jăratec.
lĭ venia să plîngă, cînd se uita în faţa senină a
Mareĭ. Cuprinsă de simţămîntul, că dînsa i-a adunat pe
toţĭ la un loc şi că copiiĭ eĭ sînt chiagul, care-ĭ ţine
strînşĭ, ea umbla mîndră şi uşoară, oarecum pe zbu-
rate, şi vorbia rar şi apăsat ca o împărăteasă.
Iar el tresăria, cînd ochiĭ se îndreptaŭ asupra luĭ,
şi ar fi voit să poată sta ascuns într'un colţ.
