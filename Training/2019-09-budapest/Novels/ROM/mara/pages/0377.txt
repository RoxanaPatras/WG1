- 377 -
dar pentru copil. Nu e mult, o parte din zestrea Persi-
deĭ: opt miĭ de florinĭ! - am să viĭ daŭ, - adăugă
întinzîndu-ĭ baniĭ, - şi pe ceilalţĭ. Aceştia acum de
botez.“
Naţl ştia, că Persida are zestre. I-o spusese Per-
sida ea însăşĭ aceasta. Ştia şi că zestrea e mare. Acum
însă, cînd vedea baniĭ în mîna tremurătoare, el cu toate
aceste se sperie oarecum, căcĭ mulţĭ trebuiaŭ să fie
baniĭ, pentruca dînsa să poată rupe atîta din eĭ.
„Nu, - zise el dîndu-se puţin înapoĭ, - te rog
să nu ni-ĭ daĭ, căcĭ trebuinţă nu avem de dînşiĭ şi la
d-ta sînt maĭ bine păstraţĭ decît la noĭ. Ni-e destul să
ştim că-ĭ avem. Dacă-l ţine Dumnezeŭ pe tata cum
e acum, avem destul, iar dacă nu, - adăugă el săru-
tîndu-ĭ mîna, - n'o să maĭ fim cu d-ta ca maĭ nainte.“
„Da, da! - răspunse Mara, - maĭ bine decît la
mine unde ar putea să stea ? Să ştiţĭ, că-ĭ aveţĭ, -
pe toţĭ, nu numaĭ pe aceştia.“
Atît voia Mara ca lumea să ştie, şi de aceea nu
se putea stăpîni, trebuia neapărat să le spună tuturora,
fiecăruia în taină, că n'are nimenĭ ginere ca al eĭ, care
n'a voit să primiască opt miĭ de florinĭ, o parte din
zestrea soţieĭ sale.
Nicĭ că se maĭ uitaŭ însă oameniĭ ca maĭ nainte la
dînsa. Las că banul te ridică şi în sufletul tăŭ, şi în
gîndul altora, dar banul agonisit e dovadă de vrednicie,
şi meseniĭ toţĭ înţelegeaŭ, de ce Mara şade în scaun ca
pusă într'un jeţ şi vorbeşte rar şi apăsat. Pînă chiar şi
Hubăr, care adunase şi el destul, se uita cu un fel de
mirare la dînsa, căcĭ era femee neajutorată.
