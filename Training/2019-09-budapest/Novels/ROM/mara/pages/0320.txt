- 320 -
Şi încă maĭ ruşinat ar fi fost, dacă ar fi ştiut cele
ce se petrecuseră acasă la dînsul în timpul pe cînd el
umblase pe la Mara.
Perzîndu-şĭ odată stăpînirea de sine, Marta nu se
maĭ gîndea decît la acel - altădată, maĭ în tignă. Că
poimîne, Sîmbătă, era tîrg la Făget şi Bocĭoacă trebuia
să plece cu lăzile pline de cojoace. Trică, omul luĭ de
credinţă, avea şi el să plece cu dînsul.
Ea-l luă decĭ, dupăce Bocĭoacă se dusese la Mara,
ca să-ĭ dea ajutor tot în cămară.
„Tu nu plecĭ cu jupînul la Făget, - îĭ zise apoĭ.
Spune, că vreĭ să te ducĭ Duminecă să vorbeştĭ cu mă-ta
şi cu soru-ta. Aşa nu te maĭ ia.“
Trică simţia de ce voieşte dînsa, ca el să rămîie
acasă, şi rămase cam ruşinat în faţa eĭ. Peste puţin însă
el nu se maĭ putu stăpîni şi o cuprinse iar cu braţul
peste mijloc.
„Lasă, - îĭ zise ea, - că n'avem acum timp.
Sîmbătă seara o să te furişeĭ la mine în casă şi atuncĭ
sîntem în toată tigna.“
„Vaĭ de mine!“ - răspunse el tremurînd. - Ce
ar zice jupînul, dac'ar simţi ceva! ? Mi-e par'că mie
greŭ.“
Ea se dete puţin la o parte.
„Nu ştiŭ ce-ţĭ închipuieştĭ, - îĭ zise mîhnită. -
Avem să ne sărutăm, să ne jucăm, să ne resfăţăm, Trică,
fără păcat, ca copiiĭ nevinovaţĭ. - Te bate Dumnezeŭ,
dacă te gîndeştĭ la maĭ mult! - Orĭ poate că ţi s'a şi
urît! ?-
