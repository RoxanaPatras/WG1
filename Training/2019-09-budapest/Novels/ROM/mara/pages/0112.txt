- 112 -
că eĭ l-aŭ adus pe Codreanu, dar nu putea să înţeleagă
cum staŭ lucrurile.
Codreanu tot ca dînsa.
Ochiĭ luĭ şi mintea luĭ eraŭ numaĭ la Maria. Nu
poate că cine ştie ce, dar se mira şi se minuna, cum
poate cineva să se schimbe într'un timp aşa de scurt,
aşa de tare. Nu-ĭ vorba, ochiĭ îĭ rîdeaŭ şi acum şi
preajma guriĭ îĭ era croită tot pe plîns; pare însă, că
acum tot n'ar fi putut s'o facă să plîngă. Prea era
voioasă - şi oarecum nu tocmaĭ proastă.
E însă lucru ştiut, că femeile se schimbă foarte
uşor u numaĭ aşa din Crăciun pînă 'n toamnă, ci
pînă chiar şi din o clipă în alta.
Cînd ea află că Codreanu e în gazdă la Gheorghe
şi n'a venit, ca să stea, ca alte dăţĭ, ci numaĭ ca să
dea bună ziua, gura eĭ se croi pe rîset, iar ochiĭ eĭ
eraŭ puşĭ pe plîns.
,,Asta nu se poate, - zise ea. - Te ştiŭ eŭ pe
D-ta: iar mă minţĭ, ca să mă necăjeştĭ şi să mă facĭ
să plîng. Să nu mă crezĭ însă, că sînt şi acum tot atît
de proastă ca atuncĭ. Eĭ bine! - nu te cred şi n'am
să plîng!“ - zise eăcu îndărătnicie şi lăcrămile, păcă-
toasele de lăcrămĭ, o năpădiră, încît nu-ĭ rămase decît
să iasă ruşinată din casă.
Preuteasa ar fi voit să intre 'n pămînt.
Tot aşa şi Codreanu.
Înzadar! - fata avea dreptate: ce-o să zică lu-
mea, dacă el nu stă la dînşiĭ! ?
Gheorghe şedea ţeapăn şi tignit în scaun şi zîmbia
aşa pe sub mustaţă, uitîndu-se cînd la el, cînd la ea.
