170
Pe la amiazăzĭ el trecu, aşa ca din întîmplare, pe
la via Mareĭ.
Mara alegea strugurĭ, îĭ lega perechĭ cu fire de
teĭ şi-ĭ atîrna pe prăjinile întinse în cramă.
Era destul s'o vezĭ, pentruca să simţĭ, că e fră-
mîntată de ceva. Nu ştia, ce-ĭ drept, ce s'a petrecut,
că fata eĭ s'a hotărît aşa deodată să se întoarcă iar la
călugăriţe: n'a maĭ stăruit, ca Persida să-ĭ spună. Bă-
nuia însă, că Naţl n'o lasă nicĭ acum în pace, şi era
mulţumită, că-şĭ vede fata atît de hotărîtă şi de înţe-
leaptă.
Că i-o fi greŭ! ? Să-ĭ fie! N'aĭ ce să-ĭ facĭ. Tre-
buia să treacă şi prin asta! Dacă e vorba, maĭ bine
să piară decît să se facă de batjocura lumiĭ!
Şi totuşĭ . .. din cînd în cînd ea se opria în loc.
cu capul ridicat, şi-şĭ sufleca mînecile.
Îĭ era, par'că fiica eĭ sufere de o grea boală, pe
care numaĭ timpul şi firea cea trainică poate s'o lecu-
iască, încît nu-ţĭ rămîne decît să suferĭ şi să aştepţĭ.
Dumnezeŭ însă n'o făcuse pe Mara să aştepte: firea eĭ
o mîna mereŭ înainte; ea trebuia să urniască din loc,
să facă ceva.
Cum adecă! ? Fata eĭ să stea viaţa toată în mă-
năstire, ca să scape de Neamţul acela ? Nu e alt chip
de scăpare? Nu poate ea să-l ia pe Hubăr de scurt, ca
să-şĭ pună la rînduială feciorul! ?
Dar struguriĭ întinşĭ pe rogojină nu puteaŭ să aş-
tepte, şi Mara iar se punea să-ĭ lege perechĭ şi să-ĭ
atîrne pe prăjină.
