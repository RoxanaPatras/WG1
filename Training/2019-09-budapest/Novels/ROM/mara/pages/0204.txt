- 204 -
de oase şi-ţĭ maĭ place să staĭ de vorbă cu oamenĭ
deştepţĭ decît să taĭ carne şi să sfăramĭ oase pe butuc.
Mama să trăiască! - şi merge şi măcelăria luĭ Hubăr.“
În gîndul luĭ Naţl vorbele aceste eraŭ grăite maĭ
mult a laudă decît a mustrare; Hubăr însă vedea în
ele mustrările ce el însuşĭ atît de adeseorĭ şi le făcuse,
şi obrajiĭ luĭ se umplură de sînge.
,,Să nu te obrăzniceştĭ cu mine, - strigă el ca
ieşit din fire, încît ucenicul şi una dintre calfe ieşiră
speriaţĭ din tocătoare, unde aveaŭ de lucru. - Ti-am spus
odată că-ţĭ trag palme, şi nu are nimenĭ să ţi le ia
de pe obraz.“
,,Ba asta să n'o facĭ, - îĭ răspunse feciorul rece,
- că mă puĭ la prea grea încercare. Atuncĭ era atuncĭ,
iar acum e altfel.“
Hubăr, măcelar din bunĭ şi străbunĭ, înaintă ho-
tărît spre el.
Naţl ţinu în faţa sa cuţitul, pe care l-avea încă în mînă.
,,Te rog pe toţĭ sfinţiĭ, nu te apropia!“ - strigă el.
,,Lasă cuţitul!“ - strigă calfa, care se repezi apoĭ
spre dînşiĭ, ca să-ĭ despartă.
Era prea tîrziŭ.
Simţind pe tatăl săŭ în apropierea sa, aruncă cu-
ţitul departe dela dînsul.
,,Dupăce m'aĭ nenorocit, n'aĭ să mă maĭ şi batjo-
coreştĭ!“ - zise el apoĭ şi-ĭ dădu brîncĭ, încît căzu pe
spate de se lovi cu ceafa 'n tocila din dosul luĭ.
Aşa, cu capul gol şi cu mînecile sumese, cum era,
el se depărtă cu paşĭ repezĭ şi ieşi din curte fără ca
să se maĭ uite înapoĭ.
