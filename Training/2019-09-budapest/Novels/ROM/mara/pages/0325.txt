- 325 -
Tocmaĭ însă cînd grăbeşte, omul, pripindu-se, maĭ
mult strică decît drege.
Trică, avînd ceva pe sufletul luĭ, nu îndrăznia să
dea ochĭ cu mumă-sa. S'a întîlnit, ce-ĭ drept, în maĭ
multe rîndurĭ cu dînsa atît acasă la ea, cît şi la Bo-
cĭoacă, dar a potrivit lucrurile totdeauna aşa, ca să nu
fie singurĭ, pentruca să nu-l poată lua de scurt.
Pe la Persida de-asemenea nu se ducea. Ştiind,
că iar trăeşte răŭ cu Naţl, era supărat pe ea pentrucă
nu-l părăseşte pe ticălosul acela şi se temea, ca nu
cumva, ducîndu-se la dînşiĭ, să se certe. Şi nu putea
să ştie, cum s'ar sfîrşi cearta.
El ştia dar, că mumă-sa a dat şaptesprezece sute
de florinĭ, - grozav de mulţĭ banĭ pentru dînsa, daţĭ
de geaba, ca aruncaţĭ în foc. Iĭ venise de o sută de
orĭ să se ducă la ea şi să-ĭ spună să nu-ĭ dea, căcĭ
vor fi bunĭ, dupăce s'ar întoarce peste vre-un an, ca
să-şĭ înceapă meşteşugul. Vedea însă pe Bocĭoacă stă-
ruind, vedea maĭ ales pe Marta mereŭ îngrijată, şi nu
se putuse hotărî.
Maĭ mult încă-l supăraŭ cele cincĭ sute date de
Persida. Era hotărît să i le înapoieze şi era desnădăj-
duit cînd se gîndea, cît va trebui să muncească pentruca
să poată agonisi atîta sumedenie de banĭ.
Cum ar fi putut el face, ca mumă-sa să le maĭ
dea şi pe acestea, ca să i le înapoieze încetul cu în-
cetul eĭ! ?
Cînd se frămînta aşa, stăpînul săŭ şi stăpîna-sa îĭ
păreaŭ nişte oamenĭ fără de suflet, care aŭ pus pe mu-
mă-sa şi pe soră-sa să-l rescumpere numaĭ pentruca eĭ
