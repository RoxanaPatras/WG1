- 328 -
să-şĭ petreacă în toată tigna, şi Marta, gîndindu-se la
cele ce vin, era pe jumătate ameţită. Trică se simţia
însă strîmtorat şi se sperie oare-cum, cînd ea încuie uşa.
„Dac'ar fi să se 'ntoarcă Simina orĭ să vină alt
cineva, tu eşĭ pe fereastra din dos, iară eŭ zic că-mĭ
era urît să staŭ aşa singură cu uşa descuiată.“
Ea voi apoĭ să stingă luminarea.
„Nu stinge! - strigă el. - Ce ar zice cine ar
veni, dacă te-ar găsi pe întunerec! ?
Ea se dete înapoĭ, stete puţin, apoĭ se duse să se
încredinţeze, dacă sînt orĭ nu bine lăsate perdelele la
ferestre.
Nu putea nimenĭ să-ĭ vadă. Una e însă să staĭ pe
întunerec şi alta să te vezĭ. Iĭ era greŭ, ruşine îĭ era
Marteĭ să se drăgostească cu dînsul la lumină.
„Ce păcat a căzut pe capul meŭ! - grăi dînsa
aşezîndu-se pe patul Simineĭ. - Ce veĭ fi gîndind tu
despre mine! ?
„Ce să gîndesc! ? - răspunse el aşezîndu-se
lîngă dînsa şi cuprinzînd-o cu braţul. - Mă tem numaĭ,
că n'o să mă pot opri unde vreaŭ.“
Ea se dete putin la o parte şi se uită scrutător în
ochiĭ luĭ.
„Maĭ bine să mă omorĭ! - şopti apoĭ. - Schim-
bînd apoĭ deodată vorba, ea intrebă: „Ştiĭ tu că cele
şaptesprăzece sute nu sînt dela mă-ta, ci date de noĭ ?
El se uită mirat la ea.
„Da, da! - grăi dînsa, cele şepte-sprăzece sute
le-a dat bărbatul meŭ“.
„De ce ?“ - întrebă Trică! -
