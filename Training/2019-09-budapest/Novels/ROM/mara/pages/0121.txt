- 121 -
Sora se plecă umilită.
„Aceasta eŭ nu pot s'o fac! răspunse ea. - Ştiĭ
prea bine, că n'aşĭ putea s'o fac fără ca să-mĭ mărtu-
risesc păcatul, şi ştiĭ şi pedeapsa.“
Persida îĭ apucă mîna şi se uită stăruitor în ochiĭ eĭ.
„Te rog să suferĭ pedeapsa, căcĭ Dumnezeŭ îţĭ va
ierta alte păcate în schimbul eĭ. Te rog, - zise ea, -
căcĭ n'ar fi cu putinţă să vorbim deschis, dacă n'am
fi singurĭ!“
Sora-şĭ plecă maĭ umilită încă capul şi-ĭ făcu semn
să se ducă.
Codreanu se cutremură şi sări în picioare cînd
Persida se ivi voioasă în uşă.
„Aşa-ĭ că te mirĭ ?“ - zise el mergînd spre dînsa.
„Nu, - răspunse ea întinzîndu-ĭ mîna. - Văzînd
biletul d-tale, mi-am închipuit numaĭ decît c'aĭ fost pe
la mama şi te-a trimis aicĭ.“
„N'am văzut-o, - grăi el. .. Am căutat-o, ce-ĭ
drept, dar n'am găsit-o nicĭ acasă, nicĭ la pod. Am aflat
însă ierĭ seară, că eştĭ aicĭ - şi am venit.“
„Aşa! - zise ea oarecum uşurată. - Care va să
zică nu aĭ vorbit cu mama!“
„Nu încă!“
Ea-l pofti să se aşeze, se aşeză şi ea, apoĭ răma-
seră cîtva timp strîmtoraţĭ: el nu ştia cum să înceapă
iară ea aştepta să vadă ce vrea el.
„Am fost foarte mirat, cînd am aflat, că aĭ plecat
dela Arad,“ - începu el în cele din urmă.
Persida zîmbi, stete puţin pe gîndurĭ, apoĭ obrazi
i se umplură de sînge.
