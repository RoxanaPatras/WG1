- 36 -
Îĭ era par'că s'a rupt, s'a frînt, s'a surpat de o
dată ceva şi o mare nenoroice a căzut pe capul luĭ.
Persida sta neajutorată în faţa geamurilor sparte
şi nicĭ nu-l băga 'n seamă, cînd veni Maica Aegidia,
ca să vadă paguba.
Femee maĭ aşezată şi maĭ cu minte, ba chiar că-
lugăriţă, Maica Aegidia tresări cînd văzu, peste drum,
pe Naţl, băiatul Hubăroaieĭ, stînd cu ochiĭ ţintă la fere-
astră. Il ştia de copil mic, îl socotise totdeauna cel
maĭ bun băiat, şi mintea i se opria în loc văzîndu-l
atît de îndrăzneţ.
„Sidi!“ - grăi dînsa mîhnită şiapucă fata de braţ,
ca s'o dea din vederea tînăruluĭ.
Răŭ a făcut, căcĭ acum se opriră şi ochiĭ Persideĭ
asupra tînăruluĭ cu şorţ curat, cu obrajiĭ rumenĭ şi cu
mustaţa mică, acum îşĭ dete şi ea seamă, de ce stă
acel tînăr acolo.
Obrajiĭ eĭ se umplură de sînge: îĭ era par'c'o
săgetase ceva prin inimă.
Atît a fost, nu maĭ mult, şi ea nu maĭ putea să
fie ceeace fusese.
Taine marĭ şi nepătrunse de mintea omenească,
Atît a fost numaĭ, şi gîndul copileĭ era mereŭ la
fereastra cea spartă, la frumuseţa zileĭ de primăvară,
la omul ce stătuse acolo, peste drum, cu ochiĭ uimiţĭ
şi cu răsuflarea, par'ca, oprită. Se temea să maĭ intre
în casă, tremura, cînd se apropia de fereastră, suspina
greŭ, cînd se uita şi nu-l maĭ vedea acolo, şi totuşĭ
nu maĭ avea astîmpăr, nu maĭ găsia loc de repaos, îsĭ
făcea mereŭ de lucru în casă.
