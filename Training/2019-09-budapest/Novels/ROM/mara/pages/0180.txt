180 -
seşte vinovăţia; Hubăr însă ţinea să-şĭ certe feciorul, şi
nepăsarea acestuia îl scotea din răbdare.
„Nemernicule! - zise el cam tare, - să nu mă
ieĭ în bătae de joc, că de ţi-ar fi barba de un cot,
tot îţĭ trag palme şi te daŭ afară. Aicĭ eŭ sînt stăpîn!“
Naţl aşeză barda ştearsă la locul eĭ şi se întoarse
iar spre părinţiĭ săĭ.
„Drepturile de părinte şi de stăpîn nu poate, -
zise el, - nimenĭ să ţi le ia; dar te rog să nu te fo-
loseştĭ de ele aicĭ, fiindcă trec oamenĭ şi ruşinea nu
cade numaĭ asupra mea!“
„Ruşinea mi-aĭ făcut-o tu cu prisos!“ - grăi Hu-
băr încet, aproape şoptind.
„Tocmaĭ fiindcă ţi-am făcut-o eŭ, nu maĭ adăuga
şi d-ta la ea!“
„Nu! - urmă Hubăr tot încet. - Vreaŭ să ştie
lumea, că ştiŭ ticăloşiile tale şi nu le trec.“
„Tată, - grăi Naţl aşezat, - ştiŭ ce te mîhneşte
şi-ţĭ daŭ dreptate. Am să plec mîne, dacă vreĭ chiar
astăzĭ, şi n'aşĭ voi să ne despărţim certaţĭ.“
„Eŭ vreaŭ să ştiĭ, - răspunse tatăl săŭ cu as-
prime, - că n'aĭ ce să maĭ cauţĭ la casa mea, dacă
nu te facĭ om cum se cade.“
„Fă ce vreĭ! - răspunse Naţl întorcîndu-se iar la
cuţitele luĭ. - Nemţiĭ beţivĭ, - adăugă apoĭ peste puţin
pe romăneşte - se ceartă ca nişte orbeţĭ. - Da! -
urmă apoĭ iar nemţeşte, - eĭ aŭ dreptate, dacă ne
iaŭ în bătaie de joc!“
Asta a prins. Hubăr se ridică şi se uită mînios
