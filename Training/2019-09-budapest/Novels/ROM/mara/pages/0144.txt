l44 -
Brădeanu sări iute, ca să nu vie prea tîrziŭ, şi o luă
pe Persida la joc.
Naţl, crescut între Romănĭ, vorbia romăneşte tot
atît de bine ca nemţeşte, dar la Mărunţeaua nu se pri-
cepea, fiindcă pe acolo, pe unde umblase el în timpul
celor din urmă doĭ anĭ, nu se juca Mărunţeaua.
El se trase decĭ la o parte, ca să priviască. Î
era par'că Mărunţeaua aceasta nicĭ nu e joc, ci un fel
de ţopăială; din ce în ce însă jucătoriĭ se înfierbîntară,
şi era o frumuseţe să vezĭ pe Brădeanu cu Persida. Pe
cînd el, om scurt şi cam gros, juca uşor dar piţigăiat,
dînsa, înaltă şi mlădioasă, sălta ca o codobatură, ţiindu-se
drept şi cu capul dat puţin înapoĭ.
Era minunat şi jocul acesta, şi el începu să mişte
din ce în ce maĭ neastîmpărat din picioare. Îĭ părea
răŭ, că n'a luat-o el pe Persida la joc şi-ĭ venia să-l
apuce de urechĭ pe Brădeanu, care nu se maĭ depărta
de dînsa.
„Apoĭ, - zise el plecîndu-se puţin, cînd eĭ tre-
cură prin faţa luĭ, - să mă 'nveţĭ şi d-ta pe mine.“
l-aŭ scăpat vorbele aceste fără de veste şi-ĭ venia
să-şĭ tragă pălmĭ dupăce le-a grăit, deoarece Persida,
roşită iar ca floarea de mac, s'a uitat cu ochiĭ eĭ ro-
tunzĭ atît de aspru la dînsul, încît el începu să tremure
din picioare.
Şi totuşĭ Persida, întorcîndu-şĭ capul spre Bră-
deanu, iar zîmbia. Auzise şi Brădeanu acele vorbe
îndrăsneţe, şi el nu trebuia să afle adevăratul lor
înţeles.
