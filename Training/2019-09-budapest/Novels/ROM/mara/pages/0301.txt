CAP. XX.
Verboncul.
Marĭ lucrurĭ se pregătiaŭ în lume.
Fecioriĭ duşĭ în cătănie pe la Mantua, Verona şi
Veneţia, scriaŭ de acolo, că s'a ivit un oarecare Gari-
baldi, mare general, care umblă să-ĭ adune pe Italienĭ
sub arme şi să-ĭ ridice asupra Impăratuluĭ; iară Unguriĭ
şoptiaŭ între dînşiĭ şi se lăudaŭ prin ascuns, că Kossuth
al lor stă în legătură cu Garibaldi şi are şi el să se
întoarcă la primăvară, ca să alunge catanele împărăteştĭ,
să-ĭ scoată pe Beamterĭ din ţară şi să facă iar vreme
ungurească, cum era pe timpul răsmiriţeĭ.
La masa cea mare din birtul dela Sărărie, unde
Beamteriĭ puneaŭ lumea la cale, era, ce-ĭ drept, lucru
hotărît, că Garibaldi are, cu toţĭ aĭ luĭ, să pată mare
ruşine. Eraŭ însă şi acolo oamenĭ, care, maĭ ales prin
apropierea Murăşuluĭ, nu bucuros umblaŭ serile singurĭ.
Venise adică şi ştirea, că Italieniĭ aŭ început să arunce
Beamterĭ şi cătane în mare, în lacul Guarda, în rîul
Adige, şi mare minune n'ar fi fost, dacă Unguriĭ s'ar
fi luat şi eĭ după Italienĭ.
Pe la Lipova nu prea eraŭ, ce-ĭ drept, mulţĭ Un-
