- 76 -
aŭ alergat ceialalţĭ, carĭ ştiaŭ să spună ce-l face să
întîrzie.
Părintele Protopop era om mărunt şi uscat, cu
barba creaţă şi de tot albă, dar iute, ţeapăn şi foarte
sprinten pentru vîrsta luĭ. El nu ştia ce va să zică
răbdarea; viaţa luĭ toată a grăbit, acum însă şedea
foarte liniştit în jeţul luĭ şi se scărpina din cînd în
cînd la ureche. Tare ar fi voit să plece la Arad, ca
să-şĭ aducă nepotul, cum l-a maĭ adus şi alte dăţĭ, dar
nu putea să se dumiriască, cum ar fi maĭ bine. Îĭ era
greŭ, de tot greŭ, şi de cîteorĭ venia să ia vre-o ho-
tărîre, se ridica puţin din jeţ, apoĭ iar se lăsa înapoĭ.
„Cum or veni lucrurile, aşa să vie! - zicea el
în gîndul luĭ. - Tot nu pot eŭ să ştiŭ, cum e maĭ
bine!“
Ar fi voit să vadă fata şi să se încredinţeze, dacă
e adevărat, că ea are, precum i s'a spus, zestre fru-
moasă.
Dar nu! Cum or veni, aşa să vie!
Aşa aŭ şi venit.
Băiatul s'a 'ntors în cele din urmă acasă şi era,
par'că nimic nu s'ar fi întîmplat, tot ca maĭ nainte.
La Butenĭ însă el n'a grăbit, şi nicĭ popa, nicĭ proto-
popul nu-l zoriaŭ să meargă. Voia să se ducă, dar aŭ
trecut treĭ săptămînĭ şi nu s'a dus. Săptămîna a patra,
în sfîrşit, a plecat, dar nu la Butenĭ, ci la bunicu-săŭ
şi de acolo la Arad.
„N'aĭ ce să-ĭ facĭ!“ zicea protopopul, care era om
bătrîn şi slab la fire.
