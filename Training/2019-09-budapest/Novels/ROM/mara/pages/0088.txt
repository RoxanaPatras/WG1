- 88 -
Şi cu cît maĭ mult se silia să se ascundă, cu atît
maĭ vîrtos se dedea de gol.
„Ce e cu tine, Persido ? - Ce s'a 'ntîmplat ?“
- întrebă Trică cam mirat.
„Ce să fie ? - Nimic!“ - răspunse ea speriată.
El se uită lung în ochiĭ eĭ.
„Tu aĭ văzut pe Naţl, Persido, aĭ vorbit cu el.“
- îĭ zise apoĭ încet.
Ea se îndreptă şi-şĭ ridică capul.
„Da, - răspunse, - l-am văzut şi am vorbit cu
el, dar asta nu e nimic!“
„Lasă-l draculuĭ pe Neamţul acela! - grăi Trică
îndîrjit. - Tu o ştiĭ pe mama! Să nu-l văd pe aicĭ,
că daŭ de păcat.“
„Nu fiĭ nebun! - zise ea. - Ce am eŭ cu el ?!
- Lasă-l să se plimbe; fă-te că nu-l vezĭ. O să vie
odată, de douăorĭ, şi n'o să maĭ vie, dacă va vedea,
că nu-l bagă nimenĭ în samă.“
Aşa trebuia să fie şi aşa era şi în gîndul eĭ. Cu
o singură vorbă, Trică îĭ luminase mintea şi-ĭ întărise
inima: putea să doarmă liniştită, cînd atît de bine ştia,
că fratele eĭ şi mama eĭ priveghiază şi n'o lasă să iasă
din căile cele bune.
Ziua următoare era cu toate aceste neliniştită. Tot
ar fi voit să ştie, dacă el trece orĭ nu, şi o adîncă în-
tristare o cuprindea, cînd se ivia în mintea eĭ gîndul,
că ar putea să plece maĭ departe fără ca să treacă pe
aicĭ. Era îndărătnic, - un adevărat măcelar, care e în
stare să taie 'n carnea sa şi să se laude, că nu-l doare.
