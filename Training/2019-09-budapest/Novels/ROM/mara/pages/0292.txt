- 292 -
o vedea şi Bocĭoacă; nevasta luĭ însă îl lua şi acum
tot drept băetan, maĭ mult copil decît om făcut, şi-ar fi
fost în stare să-l pună să-ĭ toarne apă cînd se spală
pe cap. Ba ea se simţia oarecum resfăţată, cînd ochiĭ
luĭ cruzĭ se opriaŭ oarecum perduţĭ asupra braţelor eĭ
rotunde, asupra umerilor eĭ înveliţĭ în carne moale şi
căutaŭ cu un fel de frică părţile maĭ ascunse ale nuri-
lor eĭ. De ce adică i-ar fi fost date aceste, dacă ochiĭ
nevinovaţĭ n'ar fi putut să se încînte de ele! ? Dacă-ĭ
place bogatuluĭ să-şĭ desfăşure comorile, e firească şi
pornirea femeiĭ de a-şĭ arăta nuriĭ, maĭ ales cînd n'are
de ce să se teamă.
N'avea, nu! n'avea de ce să se teamă: Trică era
ca steanul de piatră şi nicĭ ars în foc, nicĭ tăiat cu fe-
restrăul n'ar fi spus nimănuĭ ce se petrece în sufletul luĭ.
Prea se simţia bine, pentruca să nu rămîie el si-
gur de sine.
Nu se petrece însă în lumea aceasta nimic fără ca
să iasă în cele din urmă la iveală.
Mara şedea singură în casă, pe întunerec. De ce
să maĭ strice luminarea, cînd n'avea pe cine să vadă
în zarea eĭ, iar gîndurile i se înşiraŭ maĭ limpede aşa
pe ne văzute. Se zbătea femeea, căcĭ om era şi avea
inimă de mamă.
Aflase, că Neamţul a bătut pe Persida, apoĭ s'a
dus, a părăsit-o, - în sfîrşit, - a părăsit-o: o aflase
aceasta şi nu putea să se bucure.
Ah! cum ar fi vrut să-l scuipe în faţă, să-ĭ scoată
ochiĭ, să-ĭ zmulgă părul din cap, să-ĭ rupă hainele de
pe trup. Nu! asta nu putea să rămîe aşa!
