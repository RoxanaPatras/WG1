- 136
lume, multă lume risipită pe acolo pe dealurĭ şi
prin văĭ.
Săptămînĭ de zile de-a rîndul vin mereŭ şi de la
deal, şi de pe şes, uniĭ ca să lucreze, alţiĭ ca să petreacă
cîteva zile bune, toţĭ veselĭ, toţĭ gata de a se bucura
de viaţă.
Odată numaĭ pe an e culesul viilor, şi păcat ar
fi să petrecĭ şi astă singură dată dormind nopţile, cînd
ele sînt atît de liniştite şi de răcoroase, iar luna nicĭ
odată şi nicăirĭ nu-şĭ revarsă lumina aşa dn plin ca
acum şi aicĭ, unde razele eĭ se resfrîng oarecum din
coastele dealurilor spre şesul întins ca o mare.
Icĭ fluer, colo cimpoĭ, maĭ departe o ghitară, o
vioară, o harmonică şi iar un taraf de lăutarĭ, pretu-
tindenea cîte o descărcătură de puşcă, o rachetă orĭ
cel puţin cîte un chiot de fiecare vadră turnată în
butoiŭ, şi toţĭ staŭ la poveştĭ, cîntă, joacă, petrec în
zburdalnică 'nvălmăşeală.
S'alergĭ cale de două zile pe nemîncate, ca să
staĭ să priveştĭ şi să ieĭ parte, iar Naţl nu era decît aci
la Lipova: cum ar fi putut să stea acasă, cînd aveaŭ
şi eĭ vie la Păuliş şi venise anume de cules acasă ?
Lunĭ dimineaţa el ştia, că Persida nu s'a 'ntors
la călugăriţe, şi nu se maĭ îndoia, c'a rămas şi ea de
cules acasă.
Celelalte veniaŭ dela sine.
Plecĭ în timpul culesuluĭ de cu seară cu un prie-
ten aşa la un noroc, trecĭ din cramă în cramă, şi nu-
maĭ bunul Dumnezeŭ ştie unde şi cu cine te pome-
neştĭ în zorĭ de zi, căcĭ orĭ unde soseştĭ, oameniĭ sînt
