- 24 -
mi-a dat Dumnezeŭ şi are să-mĭ maĭ dee, fiind-că el
nu face deosebire între oamenĭ!“
Faţa luĭ Trică se însenină. Nu prea înţelegea, ce-ĭ
drept, vorbele mumeĭ sale, dar ştia că are să meargă
la altă şcoală, că nu el, ci Costi Balcovicĭ are să ră-
mîie în cele din urmă de ruşine.
Chiar acum însă Mara nu putea să-l ducă la
şcoală. Era hotărîtă să-l ducă la Arad, fie mîne, fie
poimîne, cît maĭ curînd, îndată ce-şĭ va fi făcut vreun
rost pentru creiţariĭ de pod. Deocamdată treceaŭ oamenĭ
şi care, fiindcă era tîrg la Lipova; n'avea Mara timp
nicĭ măcar să se gîndiască.
Peste noapte trecea de tot puţină lume de la
Radna la Lipova orĭ înapoĭ. Serile dar Mara lăsa podul
în grija luĭ Gheorghe, un văr al eĭ, căruia i dădea
bilete pentru cîte doĭ şi cîte zece creiţarĭ, ca să aibă
un fel de socoteală cu el. Tot putea însă Gheorghe
s'o înşele, şi de aceea nicĭ odată ea nu l-a lăsat şi
peste zi să adune creiţariĭ. Atît era acum de hotărîtă
să plece mîne la Arad, încît îşĭ călcă pe inimă şi vorbi
cu Gheorghe, ca să rămîie în lipsa eĭ la pod.
Seara apoĭ, dupăce rămase singură şi-şĭ făcu so-
coteala, ea stete foarte mult pe gîndurĭ.
Era mare lucrul, pe care voia să-l facă, - mare
şi greŭ. Nu-ĭ vorba, cîştigul poduluĭ ar fi fost destul
de mare, ca să plătiască pentru Persida şi să-ĭ maĭ
rămînă şi pentru cheltuielile ce voia să-şi facă cu Trică.
- Ba maĭ şi rămînea ceva pe de asupra.
Ea a luat însă arînda poduluĭ din baniĭ Persi-
