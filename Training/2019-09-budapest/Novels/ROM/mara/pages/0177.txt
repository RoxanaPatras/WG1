-177 -
„Maĭ zicĭ şi acum că nu te iubeşte! ? - îl întrebă
Burdea cu răutate. - Aĭ să facĭ pe dracu 'n patru, ca
s'o scoţĭ din mănăstire.“
Naţl nu-ĭ răspunse nimic; un singur gînd îl stă-
pînia: să fie singur şi să meargă, s'alerge, să cutreere
văĭ şi dealurĭ.
Şi-o vedea mereŭ pe mumă-sa, stînd singură în
măcelărie, şi inima-ĭ sîngera, încît îĭ venia să răcni-
ască tare ca să răsune toate văile şi să se cutremure
tot ceea ce are viaţă şi simte durere.
Nu! El nu putea să plece, - nu putea şi nu
putea!
Sărmana luĭ mumă! - atît îĭ maĭ rămînea în
lume, atîta reazăm, atîta mîngăiere, şi lumea i se lu-
mina, cînd se gîndia, că poate să îndulciască viaţa eĭ.
,,Celelalte vin, - îşĭ zise el, - şi trec în cele
din urmă încît numaĭ din cînd în cînd îţĭ maĭ aducĭ
ca prin vis aminte de ele.“
Zilele veniaŭ însă şi treceaŭ şi ele una după alta,
- şi nicĭ o ştire bună dela Bocĭoacă.
Şi cum zilele treceaŭ, Hubăr se făcea tot maĭ po-
sac, iar nevastă-sa tot maĭ neliniştită.
Om trăit în lume, Hubăr ştia prea bine, cum tre-
bue să fi venit lucrurile, că Bocĭoacă nu maĭ vine, şi
ar fi voit maĭ bucuros să fie pălmuit în faţa lumiĭ, de-
cît să pată ruşinea, de care se temea. Şi totuşĭ el nu
era supărat pe Bocĭoacă, nicĭ pe cojocarĭ: eĭ aveaŭ
dreptate! Eĭ făceaŭ numaĭ ceea ce eraŭ datorĭ a face.
Nevasta luĭ însă l-a pus să şe umiliască, iar fecioru-său
l-a făcut de batjocura lumiĭ.
Slavicĭ: „Mara“
l2
