- 25 -
deĭ: cum putea să-i facă parte şi luĭ Trică ? Işĭ ne-
dreptătia fata!
Nu-ĭ vorba, ar fi putut să iee arînda în socoteala
amîndurora . . . dar - era atît de greŭ. Cum să
dee dînsa atît amar de banĭ pentru un lucru, care nu
se vede ?
Doamne, cîţĭ sînt oameniĭ cu multă ştiintă de
carte, care trăiesc ca vaĭ de capul lor, luptîndu-se cu
nevoile vieţiĭ şi nebăgaţĭ în seamă, ba poate chiar des-
preţuitĭ de alţiĭ, care nu ştiŭ carte, dar aŭ banĭ. In-
zadar! maĭ pre sus de banĭ nu e nimic decît sănă-
tatea şi voia bună. Cum să daĭ banul, pe care-l aĭ în
mîna ta, cînd nu capeţĭ pentru el ceva hotărît, pipăit,
neîndoios, ci numaĭ o părere, o nădejde, un gînd, care
poate să te înveseliască acum, dar nu stiĭ, dacă se va
şi împlini orĭ nu.
„Ferit-a Dumnezeŭ! - grăi dînsa hotărîtă;
ce-ĭ în mînă nu-ĭ minciună.“
Nu! ea nu putea să se lepede de visul eĭ.
Ziua următoare n'a plecat dar la Arad, ci l-a
îmbrăcat pe Trică maĭ curătel şi l-a dus peste Murăş,
la Bocĭoacă.
Ştia băiatul destulă carte, ca să fie ucenic de co-
jocărie, şi maĭ învăţa şi de aicĭ înainte Duminecile şi
zilele de sărbătorĭ.
Nu era însă bine aleasă nicĭ ziua, nicĭ casa.
Ce-ĭ drept, Bocĭoacă el însuşĭ, om aşezat şi
scurt la vorbă, l-ar fi primit bucuros pe Trică, aĭ căruia
ochĭ îĭ plăceaŭ, precum zicea el. Îĭ părea băiatul sănă-
tos, deştept, aşezat şi sprinten. Nevasta luĭ Bocĭoacă
