- 379 -
şi era bieteĭ femeĭ par'că toţĭ ştiŭ acele vorbe şi toţĭ o
mustră pentru ele.
Apoĭ nu putea nicĭ Trică să se bucure cu Mara,
şi Persida se roşi ca bujorul, cînd muma eĭ îşĭ aduse
aminte de el. Despre Trică nu era bine să se vorbiască
tocmaĭ acum, cînd mintea fiecăruia era stăpînită de gîn-
dul, că are Mara banĭ mulţĭ. lĭ era luĭ Hubăr ruşine, că
noru-sa are frate pe acel om soios şi nepieptănat, care
seamănă maĭ mult a slugă proastă şi intrase alăturea cu
toţĭ oameniĭ fără de căpătîĭ la verbonc. Cum se po-
trivia ? Mamă ca Mara, fată ca Persida şi fecior ca Trică!
Acum, în clipa aceasta, îĭ era şi Mareĭ greŭ şi ea-şĭ
făcea mustrărĭ.
Frumoasă a fost ziua, dar ea nu s'a sfîrşit în voie
bună, şi la despărţire inimile eraŭ maĭ mult încleştate
decît deschise.
Nicĭ că se maĭ puteaŭ deschide în curînd.
Peste cîteva zile, Mara a primit veste dela Trică
al eĭ. Fusese lovit în şold de o ţandără de bombă şi
zăcea acum într'un spital din Verona.
„Simţiam eŭ! - grăi Mara! - Dar eŭ singură
sînt vinovată!“
Şi umbla Mara plîngîndu-se mereŭ dela Radna la
Lipova şi dela Lipova la Radna. De cînd îşĭ ştia fata
bine aşezată, se gîndia numaĭ la feciorul eĭ şi nu băga
de seamă, că maĭ marĭ decît ale eĭ sînt supărările din
casa Persideĭ.
Avea Hubăr cuvintele luĭ de a nu fi mulţumit, dar
nu putea să le spună nimănuĭ, ci trebuia să-şĭ caute
prilej spre a-şĭ da pe faţă supărarea.
