- 13 -
drept spre pod, unde mumă-sa aduna creiţariĭ şi-şĭ
vindea mărfurile. Cît s'a bătut cu Costi şi cît a stat
în genunchĭ, o singură lacrimă nu i se ivise în ochĭ;
abia acum, dupăce se văzu singur, începu să şteargă
din cînd în cînd cîte-o lacrămă. - Ah! cum ar fi voit
să-l poată muşca pe Costi, încît urma dinţilor să-ĭ rămîe
toată viaţa: Costi era însă maĭ tare decît dînsul.
„O să-ĭ spuĭ eŭ mameĭ, - îşĭ zise băiatul, - şi
o să treacă el pe la pod!“
Cînd însă vorba era s'o facă, el n'o putea. De
geaba i-ar fi spus: o făcea numaĭ să se plîngă, ca alte
dăţĭ, că e văduvă şi că toţĭ îşĭ bat joc de copiiĭ eĭ,
fiindcă n'aŭ tată, ca să-ĭ ocrotiască.
„Ah! - zise el suspinînd, - de ce nu maĭ e
Sida aicĭ! ?
Da! singură ea putea să ştie ce va să zică a fi
bătut de Costi.
El se străcură fără de veste pe lîngă un car peste
pod, apoĭ, trecut odată pe celalalt ţărmure, se duse ca
din puşcă pînă la mănăstirea de călugăriţe, trase clo-
potul dela intrare şi spuse, dupăce i se deschise, că
mumă-sa l-a trimis să-ĭ aducă soru-si ceva.
La călugăriţele din Lipova nu puteaĭ să vorbeştĭ
cu orĭ-şi-cine, orĭ-şi-cînd şi despre orĭ-şi-ce. Sidi nu era
însă orĭ-şi-cine şi Maica Aegidia cea aspră, fiind totodată
şi înţeleaptă, ţinea să nu răscoale întreaga mănăstire,
ceeace ar fi făcut, dacă ar fi oprit pe Sidi, care începuse să
se vaiete, cînd i s'a spus, că acum, asupra meseĭ, nu poate
să-şĭ vadă fratele. Astfel Trică n'a avut să aştepte mult.
„Ce e ?“ întrebă ea răstită.
