- 53 -
Hubăr era cu toate acestea foarte supărat, că un
om ca Bocioacă îndrăzneşte să-ĭ vorbiască astfel luĭ
Naţl, iar Naţl stă umilit în faţa luĭ, ba par'că ar voi
să-ĭ maĭ şi mulţumiască pentru sfaturile binevoitoare,
caşi cînd ar fi avut nevoie de ele.
Dar aŭ trecut şi prin asta şi Naţl, plecînd ziua
următoare la Arad, se uita la trecătorĭ par'că a luĭ ar
fi fost lumea cea mare, în care se ducea.
Rămăsese vorba să se opriască, deocamdată, pe
timp de vre-o două lunĭ, aci maĭ prin apropiere, la
Arad, ca să se deprindă cu străinătatea.
Banĭ avea destuĭ. Adunase el, căpătase dela tatăl
săŭ şi-ĭ maĭ dăduse, aşa prin ascuns, şi mumă-sa. Ar
fi putut să tragă la orĭ şi care hotel şi să trăiască boie-
reşte.
Nu de asta îĭ era însă luĭ.
Calfă de măcelar, el se simţia mîndru, că poate să
tragă la conacul bresleĭ, a bresleĭ adevărate, în care
sînt numaĭ măcelarĭ, iar nu o amestecătură de fel de
fel de oamenĭ.
La conac a găsit alte treĭ calfe, un Neamţ dela
Timişoara, un Ungur dela Dobriţin şi un Slovac dela
Bichiş, iar calfele din aceeaşĭ breaslă, orĭ şi unde s'ar
întîlni, sînt prietenĭ.
Prieteniĭ se bucură, cînd se întîlnesc, că pot să
stea de vorbă şi să se cinstiască, iar Naţzl era şi după
fire şi după înfăţişare foarte bun de cinste.
Se cinstiaŭ dar prieteniĭ vorbind, ca oameniĭ ple-
caţĭ în lume, despre cele de acasă şi ţinînd fiecare să
