CAP. vĭ.
I s p i t a.
Norocul nu umblă tîrîş, ci zboară pe aripĭ iuţĭ şi-ţĭ
iese, cînd îĭ vine rîndul, fără de veste 'n cale: de geaba
îl cauţĭ, cînd nu-l găseştĭ; de geaba fugĭ, cînd el aleargă
după tine; norocul tăŭ e numaĭ al tăŭ, şi chiar dacă
nu l-aĭ cunoaşte tu pe el, te cunoaşte el pe tine şi nu
te părăseşte.
Te mirĭ însă, de unde iese, şi de aceea staĭ
mereŭ gata, ca să-l apucĭ precum rîndunica prinde musca
din zbor.
„De! . . . de! . . . zicea şi Mara în gîndul eĭ,
cînd vedea pe Codreanu învîrtindu-se mereŭ împre-
jurul Persideĭ. - Maĭ ştiĭ! ? Fata e fată, iar feciorul e
curătel şi deştept, fiŭ de popă, nepot de protopop şi
peste cîteva lunĭ de zile bun de popie.“
Nu maĭ era Mara podăriţa, nicĭ precupeaţa, nicĭ
maĭ ales văduva rămasă cu doĭ copiĭ săracĭ: gătită de
nuntă, ea se ţinea drept, vorbia rar şi chibzuit, ba pentru-
ca lumea să afle, maĭ scăpa şi cîte o vorbă despre
supărările, pe care ţi le fac datorniciĭ.
Cam la fel era şi gîndul celoralalţĭ.
