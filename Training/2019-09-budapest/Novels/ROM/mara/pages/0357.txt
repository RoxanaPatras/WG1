- 357 -
Nu! Copilul acesta nu poate să trăiască! S'a născut
numaĭ, ca să moară. Chinuită în toată clipa şi mereŭ
bătută, Persida n'a putut să dea viaţă decît uneĭ stîr-
piturĭ: îl vedea, par'că, stîlcit, şi, cuprins de fiorĭ, el
începu să tremure aducîndu-şĭ aminte de Reghina şi de
copilul eĭ.
Şi dacă iar fi dat cu toate aceste să trăiască! ?
Grozavă nenorocire!
Şi totuşĭ..
„Doamne! - zise el cu ochiĭ plinĭ de lacrămĭ, -
ceartă-mă pe mine, ceartă-mă cu toată asprimea, dar
lasă-l pe el, păzeşte-l, ţine-l, orb să fie, surd să fie, slut
să fie, schilod să fie, numaĭ a om să semene, căcĭ tot
al tăŭ este, tot ţie are să ţi-l păstreze sărmana această
femee.““
Tiptil apoĭ, pas cu pas, călcînd pe vîrful dege-
telor, cu inima încleştată şi tremurînd în tot trupul, el
se apropie de pat, ca să-şĭ vadă copilul.
Ce putea să vadă! ?
Un copil abia născut nu e, la urma urmelor, decît
o bucăţică de carne fără ochĭ, care se mişcă în toate
amănuntele eĭ. El însă nu maĭ văzuse în viaţa luĭ ceva
atît de frumos ca copilul luĭ cu faţa cea rotundă, plină
şi viŭ mişcată şi cu degetele cele lungĭ şi subţirĭ la mî-
nuşiţele de om.
Ah! cum ar fi vrut să-l desfăşure, ca să-l vadă
întreg, să-l pipăe cu mîna, să se încredinţeze, că e în-
treg, că setea de viaţă, care-l făcea să-şĭ sugă cu atîta
neastîmpăr pumniĭ, îĭ străbătea întreaga fiinţă.
