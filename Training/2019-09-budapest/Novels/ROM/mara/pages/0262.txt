- 262 -
vorbele, în tonul, în toată purtarea eĭ, încît ea îĭ părea
o fiinţă maĭ presus de om, de care nu cuteza să se
apropie şi la care numaĭ cu sfială-şĭ ridica ochiĭ.
„Ti-e uşor ţie să-mĭ spuĭ ce trebue să fac,““ - zise
el, -,,dar mi-e greŭ mie, că nu pot să fac. Eŭ nu sînt
ca tine.“
Ea se uită cu drag la el. Căit şi umilit din sine,
el îĭ părea cel maĭ bun om din lume. Ar fi voit să se
uite în ochiĭ luĭ; el însă stetea cu ochiĭ în pămînt. Dînsa
puse decĭ lucrul la o parte, se ridică şi se duce la dînsul,
ca să-l mîngăie şi să-ĭ sărute fruntea.
„Aĭ să fiĭ şi tu ca mine, - îĭ zise apoĭ. - Imĭ
spune inima că aĭ, şi de aceea nu pot să mă supăr pe
tine.“
El îĭ sărută mîna, şi timp îndelungat eĭ steteră tă-
cuţĭ şi fericiţĭ.
„Eĭ, spune-mĭ acum,““ - grăi dînsa în cele din urmă
glumind, - ,,unde aĭ fost şi ce prostiĭ aĭ făcut ?“
„La dracul am fost,“ - răspunse el mînios. -
„,M'am întîlnit cu Burdea.““
Persida, atinsă neplăcut, tresări şi se depărtă pu-
ţin dela el.
„I-aĭ spus!?“ - întrebă ea îngrijată.
„Nu!“ - zise el. - ,,l-am spus numaĭ, că eştĭ şi
tu aicĭ.
Ah! ce n'ar fi dat Persida să nu-ĭ fi spus nicĭ atît.
Se temea de ochiĭ scrutătorĭ aĭ aceluĭ om, de gura luĭ
cea rea şi îĭ era nesuferit gîndul, că maĭ curînd orĭ maĭ
tîrziŭ ar putea să se întîlniască cu el.
Nicĭ n'a trecut mult pînă ce s'a întîlnit.
