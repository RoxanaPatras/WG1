- 354 -
Ea se aşeză îndărătnică pe scaun, nu supărată,
nu îndurerată, ci tare, hotărîtă de a nu se mişca, de a
nu face nimic, de a arăta, că nicĭ pe dînsa nu poate
nimenĭ s'o scoată din ale eĭ.
Ca totdeauna, cînd nu maĭ ştia ce să facă, şi acum
simţămîntul eĭ covîrşitor era, că toate aŭ să iasă în cele
din urmă după gîndul eĭ şi că copiiĭ pot să dea în
gropĭ, pot să suferă, dar nu pot să peară şi tot la ea
aŭ în cele din urmă să se întoarcă.
De aceea a rîs cu un fel de mulţumire răutăcioasă,
cînd a aflat, peste cîteva zile, că Naţl iar a bătut pe
Persida.
Ar fi voit să-ĭ scoată omuluĭ aceluia ochiĭ cu ghia-
rele, dar îĭ părea bine.
„Aşa-ĭ trebue! - zicea. - Să-şĭ vie în fire!“
Săptămînile şi lunile treceaŭ, Persida trăia din ce
în ce maĭ răŭ cu soţul eĭ, dară Mara nu-şĭ schimba
gîndul; putea Persida să rabde, că-ĭ făcea bine răbdarea.
Tot astfel, cînd a venit ştirea, că războiul s'a pornit
cu Italieniĭ, Mara se ruga mereŭ luĭ Dumnezeŭ să aibă
în partea luĭ pe feciorul eĭ, dar se bucura oarecum, cînd
se gîndia la suferinţele, prin care el trebue să treacă.
Sînt însă în lumea aceasta cu putinţă şi lucrurĭ,
care o moaie chiar şi pe Mara.
Maĭ pe toamnă Mara află, că Persida iar e în stare
binecuvîntată.
Nu-ĭ venia să creadă şi nu putea să-şĭ dea seamă
dacă e bucurie orĭ întristare simţămîntul viŭ, care-o cu-
prinde, cînd se gîndeşte, că tot ar fi cu putinţă.
„Grozavă nenorocire!“ zicea dînsa, şi totuşĭ îĭ venia
