- 304 -
„Bine, omule, - îĭ zise Naţl peste vre-o săptă-
mînă, cînd dete iar cu ochiĭ de el, - dar roata cînd
mi-o aducĭ ?
„Oho! - răspunse Vlaicu, - am adus-o de mult
şi am dat-o în primirea frateluĭ d-tale.“
„Ce fel ce frate! ?“ întrebă Naţl mirat.
„Băiatul, Bandi, - grăi Vlaicu. Tare seamănă cu
d-ta; nu ţi-e frate ?“
Naţl era atît de turburat, încît nu-ĭ maĭ răspunse
nimic.
Aşa era!
Il vedea pe Bandi ca în aievea în faţa sa. Nu odată
îĭ păruse şi luĭ, că seamănă acum, dupăce a maĭ crescut
băiatul, cu cineva, dar nu putuse să-şĭ dea seamă cu
cine anume. Acuma era dumerit.“
„Nu, - zise el speriat de gîndul ce se ivise în
mintea luĭ, - cu mine nu seamănă. - O fi semănînd
cu tata.
Era urît gîndul acesta, dar nu maĭ putea să scape
de el. I se răscolise deodată sufletul şi-şĭ aducea aminte
acum şi de Reghina. O ştia din copilăria luĭ; o vedea
şi pe dînsa ca în aevea cum fusese atuncĭ, cînd venia
cu coşul după carne şi stetea voioasă şi rîzînd în uşa
măcelărieĭ.
Aşa era!
Era viŭ afară din cale, dar încă nehotărît simţă-
mîntul pe care-l stîrnise gîndul acesta în sufletul luĭ.
Ceeace ştia, era numaĭ c'ar fi voit să nu ştie, să scape,
să nu-l maĭ vadă în ochĭ pe Bandi, să uite că l-a văzut
în viaţa luĭ.
