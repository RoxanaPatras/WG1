- 279 -
iute, maĭ lat şi maĭ apăsat, prindea cu mîna întreagă
cînd lua ceva şi se învîrtia în călcîie, cînd se întorcea
din o parte într'alta. Un singur lucru îĭ rămăsese: se
ţinea şi acum dreaptă ca un grenadir.
Şi omul e cum îl vezĭ, dacă te uiţĭ bine la el.
Trăind mereŭ cu slugĭ proaste şi cu lume adunată
în cîrciumă, ea perduse încetul cu încetul şi gingăşia
sufletuluĭ. Nu se maĭ ruşina cînd auzia vorbe proaste,
nu se simţea jignită, cînd îĭ zicea vre-o vorbă aspră,
lua lumea cum o găsia şi vorbia iute, scurt şi aspru,
ba era în stare să tragă şi pălmĭ orĭ să dea brîncĭ, cînd
vorba era să facă linişte şi bună rînduială în casa eĭ.
Dacă s'ar fi văzut ea însăşĭ pe sine cu ochiĭ eĭ
de odinioară, ar fi rămas cuprinsă de spaimă şi ar fi
strigat: Ah! tare am căzut, Doamne! Nu putea însă să
se vadă decît cu ochiĭ eĭ de acum, şi aşa cum era, se
simţea maĭ bine decît odinioară, maĭ potrivită cu lumea,
în care trăia, maĭ croită pentru nevoile vieţiĭ.
Schimbarea o vedea numaĭ cînd se uita în oglindă:
obrajiĭ odinioară rotunzĭ se făcuseră lătăreţĭ, peliţa cea,
albă rumenită, era galbină şi oarecum întinsă, iară ochiĭ
ieşiaŭ marĭ din cap, se vedea c'a fost odată frumoasă
nu era nicĭ acum slută: dar floarea se ofelise şi înce-
puse a-şĭ scutura foile.
Puţin îĭ pasă şi de asta; sănătoasă să fie, căcĭ de
celelalte nu se îngrijea.
Perdută în lucrul eĭ de mînă, ea nu numaĭ că nu
s'a mîhnit, dar îşĭ uitase că îl aşteaptă pe Naţl şi abia
după unsprezece ceasurĭ, cînd somnul a început să-ĭ bi-
ruiască trupul obosit, a început şi ea să se neliniştească.
