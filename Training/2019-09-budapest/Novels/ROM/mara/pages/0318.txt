- 318 -
gîndurĭ îşĭ va fi făcînd, dacă vede, că umbli în treaba
luĭ Trică par'că ţi-ar fi cine ştie ce. E băiat bun, păcat
de el: noĭ însă n'avem să ne facem neplăcerĭ pentru
dînsul.“
Bocĭoacă ar fi maĭ avut să zică ceva, dar nu voia
să maĭ lungiască vorba. Tinea să-ĭ arate, înainte de toate
nevesteĭ sale, că el poate să scoată banĭ dela Mara.
Lăsînd decĭ supărările la o parte, maĭ cu voia nevesteĭ
sale, maĭ fără de voia eĭ, s'a dus la Mara dupăce în-
tunecase, cînd ştia c-o găseşte acasă.
Marta avuse dreptate.
Indată ce l-a văzut pe Bocĭoacă, Mara a şi dat cu
socoteală, că el vine pus la cale de nevasta luĭ şi s'a
pus la pîndă, ca să vadă ce vrea şi cum are să-l apuce.
Se sperie, cînd Bocĭoacă îĭ spuse, că se apropie
recrutarea şi dac-ar fi luat-o acum de scurt, ea ar fi
dat baniĭ: Maĭ era însă oarecare timp la mijloc şi ea
putea să se gîndiască şi să-şĭ facă socotelile.
Cînd el îĭ spuse, că Persida e gata şi ea să dea
ceva, Mara îşĭ maĭ veni în fire. - Tot fata eĭ Persida!
„E răŭ, de tot răŭ, grăi dînsa întristată. - Tocmaĭ
acum aşa pe neaşteptate!“
Avîndu-şĭ gîndurile, nu-ĭ dedea mîna să zică şi de
astădată, în faţa luĭ Bocĭoacă, că nu eraŭ banĭ.
„Am, - zise ea cam în laudă, - nu mult, dar am
atît şi chiar maĭ mult, dar eŭ nu ţin baniĭ în ladă, ci
îĭ bag în neguţătorie, şi tocmaĭ acum nu-ĭ am la mînă.
- Dacă aĭ putea să-mĭ spuĭ pe cineva, care se înles-
neşte să mă împrumute, - mare lucru ar fi.“
