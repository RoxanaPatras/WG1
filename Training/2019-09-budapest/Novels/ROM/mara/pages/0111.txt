- 111 -
odătă el a glumit cu lăcrămile eĭ. Acum însă n'ar fi
voit să le vadă, şi numaĭ de ele se temea.
Cînd colo ce să vezĭ ?
Pe cînd el intra cu inima încleştată la casa preu-
teseĭ, Maria cînta veselă de răsuna toată curtea şi nu
cînta răŭ. Ce va fi visat, ce nu va fi visat peste noapte,
era foarte voioasă, par'că a eĭ era lumea toată, încît
preuteasa se simţia oarecum ruşinată şi mult ar fi
voit să-ĭ poată zice luĭ Codreanu: Iartă-o, că ea nu ştie
nimic.
Fiind însă, că asta nu putea s'o facă, a grăbit
la uşa odăiĭ ca să-ĭ spună feteĭ cine vine, apoĭ şi-a
pus hainele'n rînduială şi-a eşit în capul scăriĭ, ca să-şĭ
primiască oaspeţiĭ, - foarte umilită, aşa cum o ştia
Codreanu.
,,Frumos lucru! - strigă Maria, care se ivi în
dosul eĭ. - Noĭ te aşteptăm cu plăcinte, şi D-ta cine
ştie pe unde veĭ fi umblat!“
Preuteasa şimţi, că-ĭ se ridică sîngele 'n obrajĭ.
Tot aşa şi Păvăluţ cel cu obrazul subţire.
De geaba! - nu ştia ce să-ĭ răspundă.
,,De! - grăĭ Gheorghe, - pe oameniĭ bunĭ şi aicĭ, şi
aiurea tot cu plăcinte-ĭ aşteaptă.“
Apoĭ intrară 'n casă, se întrebară de sănătate şi
Maria se duse, ca să aducă rachiŭ şi pîne, după cum
e obiceiul de primire în partea loculuĭ.
Preuteasa nu putea să-şĭ dea seamă, cum vin
lucrurile şi cum are să prindă vorba. Ştia că Gheorghe
a fost cu loviţă pe la protopopul şi dedea cu socoteală,
