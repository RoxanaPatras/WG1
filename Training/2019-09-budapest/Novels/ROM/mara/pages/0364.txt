- 364 -
bisericiĭ. Născut din greŭ păcat, viaţa luĭ nu poate să
fie decît o grea osîndă. N'aĭ să-l ştiĭ, n'aĭ să-l vezĭ!“
„Dar îmĭ iese mereŭ în cale!“ - strigă Hubăr des-
nădăjduit.
„E în adevăr de necrezut, cum a ajuns el la casa
luĭ Naţl. - grăi Plabanul. - N'aĭ însă să ţiĭ seamă de
el şi n'aĭ, maĭ ales, să puĭ alăturea cu dînsul pe ne-
potul tăŭ, care nu din adulter, ci numaĭ din căsnicie
lipsită de binecuvîntare e născut.“
„Dar ce este vinovat el! ?“
Preotul clătină zimbind din cap.
„Fără de voinţa luĭ Dumnezeŭ, - zise el, - nicĭ
un fir de păr nu se clătină: cum s'ar putea oare, ca
om să se nască fără de a luĭ voinţă! ? Era de maĭ 'na-
inte vinovat şi pentru vina luĭ osîndit să se nască din
păcat, pentruca să treacă despreţuit de semeniĭ săĭ prin
lume. Şi osîndit, pentru vina ta, eraĭ şi tu să-l zămisleştĭ,
pentruca să nu maĭ poţĭ trăi liniştit. Poartă-ţĭ osînda cu
umilinţă şi cu răbdare îndelungă, pentruca să ţi se ierte
vina. Toate aĭ să le trecĭ cu vederea şi să te gîndeştĭ
numaĭ la împlinirea datoriilor tale, pentruca copilul să
fie botezat în legea ta şi primit în sînul singureĭ bise-
ricĭ în adevăr mîntuitoare. Dacă eĭ nu sînt cununaţĭ, bo-
tezul are să se facă în legea mumeĭ şi copilul e perdut
pentru biserică.“
Asta era un lucru, peste care Hubăr nu putea să
treacă.
Nu maĭ era vorbă, dacă vrea orĭ nu vrea, poate orĭ
nu poate; trebuia să voiască, şi să poată, să se siluiască
