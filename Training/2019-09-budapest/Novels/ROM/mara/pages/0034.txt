- 34 -
Aşa şi l-a crescut Hubăroaie, care atîta copil, atîta
om avea în lumea aceasta.
Şvăboaică de la Buda, ea se măritase foarte tînără
după Hubăr, un vienez harnic şi chefliŭ, dar cam iute
la fire, şi puţin în urmă veniseră aicĭ, unde nu aveaŭ
pe nimenĭ. Lucrînd cu zestrea eĭ, Hubăr a agonisit în
cîţĭva anĭ, maĭ ales în timpul revoluţiuniĭ de la 1848,
o frumoasă avere. Incă maĭ bine li-a mers apoĭ după
revoluţiune, cînd Hubăr a ajuns, ca Neamţ din Viena,
la mare cinste şi casa lor era pusă în rîndul celor de
frunte. Dar tocmaĭ aceasta era nenorocirea Hubăroaeĭ:
rămăsese la măcelărie ea singură cu calfele iară băr-
batul şi-l vedea apoape numaĭ zilele de sărbătorĭ, cînd
poftia Beamterĭ la masă. Astfel mîngăierea eĭ era
Naţl, care a crescut lîngă mumă-sa mereŭ mîhnită
şi încă de copil simţise, că nu merg lucrurile bine în
casa lor.
Şi dacă n'ar fi fost asta, el nicĭ c'ar fi ajuns
măcelar.
Il dăduse tatăl-săŭ la gimnasiul din Timişoara,
unde patru anĭ de zile, cît a stat, a fost mereŭ între
ceĭ d'intîĭ. Anul al cincilea însă, după vacanţa de Paştĭ,
nu s'a maĭ întors, ci a rămas acasă, lîngă mama luĭ,
la măcelărie. S'a şi făcut măcelar, însă firea nu i s'a
înăsprit, şi cînd ieşia cu şorţul luĭ curat în colţul stra-
deĭ, îţĭ venia să zicĭ, că nu e al luĭ şorţul, ci l-a pus
numaĭ aşa de încercare.
Anĭ de zile de a rîndul a stat el aicĭ, fără ca să
fi văzut pe cineva la vreu-una din ferestrile de peste
drum. Şi jos, şi sus ferestrile acelea eraŭ date în alb,
