- 46 -
se uite la ea ? să-şĭ ridice pălăria orĭ să facă caşi cînd
n'ar cunoaşte-o ?
Persida tresări, cînd îl zări, îşĭ îndreptă trupul şi
îşĭ ridică capul. Nu maĭ era obosită; îĭ venia să zboare
de uşoară ce se simţia; era ca beată de gîndul, c'a
fost şi el la Radna - să caute florĭ de primăvară.
Trecînd pe lîngă dînsa, el se uită zimbind şi cu faţa
deschisă, ca la nişte vechĭ şi bunĭ prietinĭ, la Persida
şi la fratele eĭ, apoĭ îşĭ ridică pălăria şi salută ca un
băiat bine crescut, încît Persida, aşa înţepată cum era,
trebui şi ea să dea din cap.
„Cine e acesta ?“ - o întreba Trică cu glasul cam
înfundat.
„Cine să fie ? - răspunse ea, - Hubărnaţl.“
„De unde te cunoaşte ?“
„Nu mă cunoaşte, - dar cunoaşte pe mama!“
Trică se uită înapoĭ.
„Aşa-ĭ! - zise el, - ăsta e Hubărnaţl!“
Mara se simţise şi ea foarte măgulită, cînd Hu-
bărnaţl a salutat-o, în două rîndurĭ, la dus şi la întors,
maĭ altfel decît de obiceĭ. Măgulită se simţia dar şi
acum, cînd văzu din capul poduluĭ, cît de frumos a
ridicat feciorul luĭ Hubăr pălăria în faţa copiilor eĭ.
N'avea cu toate aceste cuvinte de a se bucura,
fiindcă sara Persida era foarte neastîmpărată, nu-şĭ maĭ
putea găsi locul şi a rămas în cele din urmă dusă pe
gîndurĭ.
Avea în sufletul eĭ ceva ce nu putea să spună
