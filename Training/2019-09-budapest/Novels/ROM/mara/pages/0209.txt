209 -
fel de îngrijire la Persida, caşi cînd s'ar fi temut, că în
lipsa luĭ i se va întîmpla ceva. Astfel dînsa nu maĭ
putea să scape de ochiĭ luĭ
Dumneca Tomiĭ, dimineaţa, cînd a dat ochĭ cu
dînsa el era foarte liniştit, iar dupăce dînsa s'a întors
dela biserică, el gemea par'că le-ar fi ştiind şi simţind
toate întocmaĭ ca dînsa.
Marţĭ după ameazăzĭ Mara s'a întors acasă înainte
de vreme şi cu faţa oarecum sperioasă.
Hubăr, aşa ziceaŭ toţĭ, s'a certat cu feciorul săŭ,
care l-a rănit la cap si era să-l îniunghiecu un cutit
-in-
mare, dacă una dintre calfe n'ar fi sărit la timp, ca
să-l scape.
N'o privia lucrul acesta, şi totuşĭ ea tremura cu-
prinsă de simţămîntul, că o mare nenorocire i s'a în-
tîmplat, şi a grăbit acasă, pentruca nu cumva fica eĭ
să afle dela alţiĭ cele petrecute.
Persida o ascultă rîzînd cu ironie.
„Minciunĭ! - zise ea, - Minciunĭ neruşinate !
- strigă maĭ tare. - Nu e Hubărnaţl în stare să facă
lucrul acesta! - Să mor eŭ dacă-ĭ adevărat! -
Nu crede!“
Nicĭ nu credea Persida, dar ceva tot trebue să fi
fost la mijloc şi începu şi ea să tremure.
Ochiĭ eĭ se opriră asupra luĭ Bandi, care, auzind-o
vorbind maĭ tare, se ivise în pragul caseĭ.
„Am să mă duc, - urmă ea cuprinsă de o por-
nire covîrşitoare, - şi să aflu adevărul dela oamenĭ
care nu mint. Maica Aegidia trebue să ştie!“
Slavicĭ: „Mara“
