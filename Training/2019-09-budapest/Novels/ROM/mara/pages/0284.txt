- 284 -
asemenea răspuns se cuvine; nu m'ar ierta Dumnezeŭ,
dacă mi-ar fi frică să ţi-l daŭ. Nu sîntem noĭ din ceĭ
ce ştiŭ de frică: poţĭ să mă omorĭ, dar nu să mă umi-
leştĭ!“
El îĭ dete brîncĭ, ca s'o depărteze dela sine.
Ea se repezi din noŭ asupra luĭ şi-ĭ trase încă o
palmă.
Cuprins acum de mînie oarbă, el încleştă mîna
stîngă în părul eĭ bogat şi începu s'o loviască cu pum-
nul - aşa pe nimerite, în spate, peste umerĭ, în faţă,
cum dă omul care nu maĭ ştie ce face, iară dînsa să
zvîrcolia, ca să-l loviască şi ea orĭ să-l apuce cu dinţiĭ,
dar un singur gemet de durere nu scotea.
Inspăimîntat apoĭ de fapta sa şi temîndu-se ca nu
cum-va să se înteţească şi s'o lovească prea răŭ, el o
lăsă, ieşi repede din casă încuie uşa în urma sa.
Persida, înferbîntată, cu obrajiĭ aprinşĭ şi cu pă-
rul vîlvoiŭ, stete puţin zăpăcită, apoĭ se repezi după
dînsul. Iĭ venea să iasă pe fereastra, care era deschisă,
să spargă uşa, numaĭ să ajungă la el, ca să-ĭ arate, că
nicĭ nu s'a muiat, nicĭ nu se teme de dînsul.
Ea puse mîna pe uşă şi o zgudui de răsuna
toată casa.
„,Vino-ţĭ în fire, - îĭ zis el, - şi nu ne face de
ruşinea slugilor.“
Persida se dete înapoĭ, se potoli şi începu să-şĭ
rînduiască părul şi hainele de pe trup.
Abia acum îşĭ dete seamă despre cele petrecute,
şi o amărăciune, eĭ pînă acum necunoscută, îĭ cuprinse
sufletul.
