- 66 -
multele privirĭ, carĭ îl întrebaŭ: Cum aĭ cutezat tu să
viĭ nepoftit de nimenĭ aicĭ ?
Acum, acum iar îl vedea mumă-sa ?
Era o ne maĭ pomenită obrăznicie; a vorbit prostiĭ
de necrezut.
Ce caută el aicĭ ? Ce vrea! Ce l-a adus! O să
maĭ vie şi mîne ? şi poimîne ?
El se îndreptă şi înfruntă privirile aţintite spre el,
apoĭ se duse drept spre Mara, care era închisă în dosul
meseĭ.
Ajuns în faţa eĭ, el ridică, zimbind, pălăria.
„Am văzut, - zise, - trecînd din întîmplare pe
aicĭ, pe Domnişoara fiica D-voastre, şi am dat cu soco-
teală, că sînteţĭ şi D-voastră aicĭ. - Aşĭ avea să vă fac
o rugăminte.“
Mara se însenină.
„Aşaa!“ - zise ea.
Era lucru firesc! Cum să nu cunoască feciorul luĭ
Hubăr pe fata eĭ ?
„D-sa, - urmă, îndreptîndu-se spre nunul, care
şedea al treilea de la dînsa, - e feciorul unuĭ bun
prieten al nostru.“
Nunul dete din cap, iară Naţl se închină, apoĭ
iar se întoarse spre Mara.
„Mama, - grăi dînsul, - era să vie săptămîna
viitoare aicĭ, fiindcă rămăsese, ca după Rusaliĭ să plec
la Buda. Vă rog să-ĭ spuneţĭ, dacă vă întoarceţĭ, să nu
maĭ vie, căcĭ eŭ plec mîne. Îĭ scriŭ şi eŭ, dar prinde
maĭ bine, dacă i-o maĭ spune şi cineva cu graiŭ viŭ.
