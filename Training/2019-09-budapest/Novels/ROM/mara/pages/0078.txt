- 78 -
Toamna, tîrziŭ, dupăce bruma pişcase frunzele,
ea şedea cu Anca la fereastră, amîndouă cu cusutura
în mînă.
Trică intrase în două rîndurĭ la ele. Era cuprins
de un fel de neastîmpăr. Voia să-ĭ spună ceva, de
grabă, cît maĭ curînd, dar numaĭ eĭ, ca să nu afle
şi Anca.
Persida ieşi, ca din întîmplare, după el.
„A venit Naţl! - zise el. - L-am văzut! Iar
e aicĭ!
„Ce-mĭ pasă mie ?!“ - răspunse ea supărată şi se
întoarse în odaie.
Cu toate aceste, ea se uita des pe fereastră, în
stradă.
Dac'a venit, el nu putea să nu treacă pe aicĭ!
Tot ar fi voit să-l vază.
Dar el nu trecea şi nu trecea. Se apropia timpul
prînzuluĭ, şi el nu se ivia nicĭ de la dreapta, nicĭ de la
stînga.
Poate că nu ştia, că dînsa se afla tot aicĭ.
Cînd le poftiră la masă, ea se depărtă cu anevoie,
ca siluită, de la fereastră. La masă stetea ca pe spinĭ,
căcĭ s'ar fi putut, ca el să treacă tocmaĭ în timpul, cînd
ea nu se afla la fereastră.
Era lucru de ne'nţeles!
Ce avea dînsa cu el ? Stînd, după masă, iar la
fereastră, ea-şĭ reamintia cele petrecute, se vedea stînd
în fereastra deschisă, trecînd prin faţa măcelărieĭ, întîl-
nindu-se cu el pe pod, vorbind cu el în mijlocul nunta-
şilor, şi iar o treceaŭ fioriĭ, iar o cuprindea ameţeala,
