- 167 -
Nu voia Hubăr să se umiliască, dar, vrînd, ne-
vrînd, era maĭ prietenos decît maĭ 'nainte cu cojo-
cariĭ, ba o rumpea pe romaneşte, cînd se întîlnia cu
Bocĭoacă, deşi Bocĭoacă ştia nemţeşte maĭ bine de cît
el romăneşte.
N'ar fi fost Bocĭoacă vrednic de starostie, dacă
n'ar fi înţeles, unde bate gîndul Neamţuluĭ, şi n'ar fi
ştiut, ce trebue să facă.
Hubăr era bine cu toţĭ Beamteriĭ şi putea, cînd
voia, să facă mult bine, dar şi mult răŭ, de ce adecă
cojocariĭ din Lipova să nu se pună bine cu el ?
Dac'ar fi fost vorba de vre-un altul, ar maĭ fi stat,
poate, pe gîndurĭ, fiind însă vorba de feciorul luĭ Hu-
băr, nu băgaŭ nicĭ Beamteriĭ, nicĭ cojocariĭ de seamă,
că nu s'aŭ împlinit încă ceĭ doĭ anĭ.
„Ti-am vezut feciorul, - îĭ zise dar într'un rînd
luĭ Hubăr. - Voinic om şi bun băiat! Cînd îl scoatem
stăpîn ?“
„Maĭ are încă vre-o şase lunĭ!““ - răspunse Hubăr.
„Aş! - Par'că-ĭ maĭ ţine cineva socoteala ?! -
Rînduiala asta e făcută pentru hoinarĭ fără de căpătîĭ,
iar nu pentru oamenĭ ca feciorul d-tale. Nicĭ ruşine n'o
să ne facă, nicĭ pînea de la gură n'o să ne-o ia: pu-
nem pecetea cu inima liniştită.“
,,Nu! - întîmpină Hubăr; - să-şĭ facă şi el rîn-
dul ca orĭ-şi-care altul.“
„Ti-e uşor d-tale, - grăi Bocĭoacă; - bătrîna o
duce însă greŭ de tot fără de dînsul. Am să vorbesc
cu aĭ noştri, şi-l scoatem, vreĭ orĭ nu vreĭ, stăpîn, -
chiar acum de vinul noŭ.“
