- 163 -
riul senin, dar acum, spre zorile de zi, noaptea nu maĭ
era liniştită. Se făcuse rece, şi vîntul bătea cu tărie în
frunzişul tomnatec.
Persida ar fi voit să se ducă, să alerge, să se urce
în culmea, unde el descărcase puşca, ar fi voit să nu
maĭ voiască nimic, ci să se lase cu ochiĭ închişĭ în voile
altora.
Grozav de lungă, o viaţă întreagă, fusese noaptea
aceasta, şi urcînd pe răzor la deal, sărmana copilă abia
îşĭ maĭ putea aduce aminte, cînd a fost, că ea se du-
cea cu Marta la via Părinteluĭ loan, şi par' că era pe
cînd el se afla în culme.
Mara nu odată 'n viaţa eĭ dormise, în drum spre
Arad, şezînd în căruţă, şi nu odată fusese biruită de
somn la masa eĭ cu poame orĭ la capul poduluĭ. Dor-
mia dar şi acum, aşa chinuită, ca 'ntr'un culcuş moale.
Răceala zorilor de zi şi vîntul aspru îĭ sperie însă în
cele din urma somnul.
Ea tresări, se uită buimăcită împrejurul eĭ, apoĭ
dîndu-şĭ seamă, că fiica eĭ rămăsese stînd de vorbă cu
acel om, sări ca o leoaică în picioare şi se duse 'n
cramă, unde aşternuse culcuş de fîn pentru Persida.
Nu era!
Nu intra, nu putea să între în mintea eĭ gîndul,
că fata eĭ s'a dus cu omul acela.
Nu! Asta nu era cu putinţă!
Dar era dusă! Unde era dusă ?
Orĭ unde, a bine nu era această rătăcire 'n cap de
noapte.
Eşind afară, ea se uită cu tot dinadinsul împrejur,
