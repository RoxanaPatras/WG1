ĭĭ5
lară cal găsia el la Butenĭ.
Aşa trebuia să facă, dacă era om: la Părintele
Isaĭ, cu Părintele la Mara şi cu Mara la Arad. Să se
aleagă odată într'un fel.
Nu maĭ eraŭ cînd el a plecat decît vre-o treĭ
ceasurĭ pînă în seară, dar ziua era frumoasă, luna, deşi
pe scăzute, se ivise pe cer, şi nu apunea decît după
miezul nopţiĭ, iar calul era puternic şi iute: omul ade-
vărat vrea şi face.
Dus de gîndul acesta, el trecea grăbindu-şĭ calul
printre pădurile cu frunziş pişcat de brumă, icĭ verde
de stejar, colo galben de teiŭ şi apoĭ roşu ca sîngele
de taur, iar dupăce s'a întunecat, aceeaşĭ lună, în razele
căreia se plimbase Naţl pe ţărmurul Murăşuluĭ, îĭ lu-
mina şi luĭ calea.
Lungă, cotită şi anevoioasă cale.
Nu e lucru maĭ urît decît să trecĭ aşa singur şi
călare pe un cal iute prin mijlocul uneĭ lumĭ pustiĭ: ţi
se răscoleşte oarecum tot sufletul şi ţi-e în cele din
urmă, par'că nu-ţĭ maĭ poţĭ da seamă, dacă e în aievea
orĭ visezĭ numaĭ ceea ce ţi se 'ntîmpla. Obosit de
drum şi de singurătate, el nu maĭ ştia desluşit, unde
şi cu ce gînd se duce şi toate i se păreaŭ ca prin mi-
nune. Auzise de atîtea-orĭ vorbindu-se despre farme-
cele babelor, carĭ te fac să zborĭ călare pe ujog, unde
te chiamă ursita, şi acum simţia, că nu se duce nicĭ
el, ci e dus.
Cuprins de sîmţămîntul acesta, el se simţia atît
de uşor, încît îĭ părea oarecum răŭ, cînd a 'nceput
să audă lătratul cînilor din Şoimuş.
