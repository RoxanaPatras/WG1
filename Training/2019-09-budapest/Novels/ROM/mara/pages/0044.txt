- 44 -
ţia nenorocită, că nu ştie ce să-ĭ facă. Se ducea cu ea la
deniĭ, o ducea şi dimineţile la biserică, dar de geaba
i-a zis Sîmbătă să meargă să vază învierea la Lipova,
orĭ la Maria-Radna, fiindcă feteĭ îĭ plăcea să stea acasă.
Şi zilele eraŭ cu toate aceste foarte frumoase. Mu-
răşul, crescut ca odinioară din topirea zăpezilor, era
plin din mal în mal şi se tăvălia alene spre şes. Pă-
durile nu înverziseră încă, dar pruniştile eraŭ în floare,
iarba se încheiase, salciile, răchitele şi plopiĭ lăsaseră
măţişorĭ, vîntul adia despre munţĭ primăvăratic, ră-
coros.
„Să mergem să culegem viorele!“ grăi Trică, pe
care nu-l ierta firea să piardă ziua cea frumoasă, maĭ
ales că era Lunea Paştilor nemţeştĭ.
„Dacă ţiĭ,“ - răspunse Persida alene.
Eĭ plecară la deal, spre ruinele de la Soimuş, lo-
curĭ lor atît de bine cunoscute.
Era în adevăr frumos. Inima creştea de vederea
mugurilor, care începuseră a crăpa, şi sîngele zvîcnia
maĭ iute şi maĭ tare în adierea vîntuluĭ ce trecea peste
florĭ proaspete.
„Ştiĭ ce ? - grăi deodată Persida, - să tre-
cem la Lipova. Iţĭ aducĭ aminte, colo deasupra viilor,
ce frumos era şi cîtă mulţime de viorele!“
Era, nu-ĭ vorba, maĭ frumos aicĭ; dar frumos era
şi acolo; pretutindenea era frumos şi bine.
„Dacă vreĭ!“ - răspunse dar Trică, aooĭ se în-
toarseră la vale, trecură Murăşul fără ca să-şĭ maĭ pună
viaţa în joc şi fără ca să plătiască crăiţariĭ şi o luară
spre sărărie, ca să iasă deasupra Lipoveĭ.
