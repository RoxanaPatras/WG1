- 309 -
Atît era de pornită, atît de avîntată, încît abia so-
sită la casa luĭ Bocioacă ea s'a oprit în loc, ca să-şĭ
dea încă odată seamă despre ceea ce vroia să facă.
Bocioacă croia pentru cele opt calfe, care lucraŭ
la masa lungă, iară nevasta luĭ cosea maĭ la o parte pe
gherghef, cînd Simina, slujnica veni să spună, că Per-
sida doreşte să vorbiască cu Bocioacă.
„Şi-a zis să spun, - adăogă ea, - că pentru
binele luĭ Trică.“
Luĭ Bocĭoacă ar fi avut să le spună aceste; în casa
luĭ Bocĭoacă însă slugile nu eraŭ ale stăpînuluĭ, ci ale
stăpîneĭ şi Simina n'ar fi cutezat, Doamne fereşte, să-ĭ
spună stăpînuluĭ ceva - maĭ ales de faţă cu stăpîna.
Era treaba stăpîneĭ, ce are şi ce n'are să afle stăpînul.
Iar femea tot femee.
Cînd află, că Persida e aicĭ şi voeşte să vorbiască
cu Bocĭoacă despre Trică, Marta tresări şi se făcu albă
ca varul.
Persida la casa eĭ! ? Chiar acum, dupăce Trică
de atîta timp era stricat cu mumă-sa! ? - Ce voia
dînsa ? - ce avea să-ĭ spună luĭ Bocĭoacă despre Trică?
„Una singură poate să fie, - îşĭ zise cu inima
încleştată; - dar am eŭ să vorbesc cu dînsa!“
Bocĭoacă-şĭ croia cojoacele maĭ departe, cînd ea
s'a ridicat şi a ieşit; Trică însă s'a dus cu ochiĭ după
dînsa; el simţia, că e ceva deosebit afară, şi aflase din
căutătura eĭ, că e vorba de dînsul.
Persida-l aştepta pe Bocĭoacă şi rămase cam tur-
burată, cînd se pomenĭ în faţa Marteĭ; ea însă n'a fost
nicĭ odată dintre cele ce-şĭ perd uşor sărita, iar acum,
