- 100 -
pe pod, simţise, că băiatul luĭ Hubăr a pus ochiĭ pe
fata eĭ; încă la nuntă o apucase ceva ca şi cînd ar fi
o mare primejdie la mijloc: acum îĭ venia să răcniască de
durere si de necaz, că nu poate vorbi, ca să-şĭ verse amarul.
Abia seara, dupăce, sosită acasa, a rămas singură
cu Persida, ea începu să se plimbe neastîmpărată prin
casă, în vreme ce Persida îşĭ făcea de lucru puindu-şĭ
hainele în rînduială.
„Maĭ bine moartă!“ - zise ea în cele din urmă,
oprindu-se în faţa Persideĭ.
Persida tresări ca speriată din somn.
Plecase fără ca să ştie ce s'a făcut el, cu inima
îndoită şi cu capul buimăcit, şi venise tot drumul dela
Arad pînă la Radna într'un fel de ameţeală, iar acum
îĭ venia să se întoarcă iar înapoĭ şi nu maĭ ştia ce vrea.
„Nu-ţĭ face, mamă, gîndurĭ rele, - grăi dînsa,
- că n'aĭ de ce să ţi le facĭ. Nu e nimic, şi de puţin
cît a fost, eŭ singură sînt vinovată.“
,,Nu-i adevărat! - răspunse Mara. - Îl ştiŭ eŭ
pe tatăl săŭ, care face tovărăşie cu mine, ca să ia parte
la cîştig; dar mă lasă singură la pagubă. Eştĭ proastă
tu, şi te-a scos din minţĭ.“
,,Nu! - grăi Persida dînd desnădăjduită din cap.
- Greŭ mi-ar fi, dac'aşa ar fi; dar maĭ greŭ îmĭ este,
că l-am scos eŭ pe el din minţĭ. Eŭ nu l-am lăsat în
pace! Ce aveam eŭ cu el ?“
Mara fusese pornită pe ceartă şi n'avea cu cine
să se certe. Da! fata eĭ avea dreptate: cum să nu-l
scoată din mintĭ, cînd era atît de frumoasă, atît de de-
şteaptă şi atît de cuminte!
