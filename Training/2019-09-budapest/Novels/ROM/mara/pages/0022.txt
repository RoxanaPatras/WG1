CAP. lĭ.
Furtuna cea mare.
Nu-ĭ nimic maĭ iute decît gîndul, iar vorba poartă
gîndul dintr'un om în altul.
Peste jumătate de ceas toată Radna şi toată Li-
pova ştia, cum s'aŭ petrecut lucrurile pe ţărmul Mură-
şuluĭ, ba ştia chiar maĭ mult. Era lucru ne maĭ pome-
nit! O adevărată răsmeriţă!
Călugăriţa acea a zis, că Romăniĭ sînt nişte ne-
mernicĭ! Ba nemernic e Blăguţă, care trebue să fie
alungat cu ruşine de la Radna. Ba nemernice sînt
călugăriţele, care nu ştiŭ să păziască fetele, pe care
părinţiĭ le lasă în grija lor. Ba o nemernică e Mara,
care şi-a vîndut fata. Ştia călugeriţa, cu ce drept nu
i-o lasă, ci o duce înapoĭ!
Aşa se vorbia la Lipova şi la Radna şi nu se
vorbia domol şi cu bună chibzuinţă, ci cu patimă, ca
om pe om să se 'ntărîte.
Dintr'un lucru de nimic se'nvrăjbiseră fără de
veste cîteva miĭ de oamenĭ, care trăiseră maĭ 'nainte
în bună înţelegere, iar ziua următoare vrajba s'a lăţit,
