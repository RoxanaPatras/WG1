- 58 -
mos. Iară biserica romănească, totodată şi catedrală
episcopească, se afla tocmaĭ afară din oraş, pe ţărmul
Murăşuluĭ. Trebuiaŭ decĭ să treacă prin piaţa cea mare
a oraşuluĭ, cînd se întorceaŭ dela biserică, şi chiar şi
numaĭ atît ar fi fost destul, pentruca să faca drumul
cel lung pînă la biserica romanească.
Aicĭ, în piaţă, e mănăstirea Minoriţilor cu o bise-
rică frumoasă şi mare, singura biserică catolică în tot
oraşul. Pe la douăsprezece, cînd lumea iese dela bise-
rică, e o adevărată frumuseţe pe piaţă, unde e adunat
întregul oraş: să staĭ şi să priveştĭ, cum ies oameniĭ
din biserică şi ştiĭ că e zi de sărbătoare.
S'aŭ oprit fetele şi acum, ca de obiceiŭ, şi Per-
sida se simţia ca la Radna, unde atît de adeseorĭ
văzuse lumea îndesuindu-se la eşirea bisericiĭ.
„Uite! - iacă şi Hubărnaţl!“ - strigă Trică, cum
strigĭ, aşa, cînd vezĭ pe cineva, la care nu te aştep-
taseşĭ.
Persida tresări şi începu să tremure din picioare.
Cine era acest Hubărnaţl ? Un om, pe care-l vă-
zuse, aşa în treacăt şi pe furiş, de trei-orĭ în viaţa eĭ.
Acum însă, aicĭ, în mijlocul uneĭ lumĭ de oamenĭ, pe
care nu-ĭ maĭ văzuse, el îĭ părea un vechiŭ şi bun
prieten. Îĭ venia să plîngă, cînd vedea, că el se duce,
se depărtează, se perde din vederea eĭ, şi ar fi voit să-l
cheme înapoĭ, să trimiţă pe Trică după dînsul.
N'a făcut nicĭ una, nicĭ alta, dar ochiĭ eĭ eraŭ
furaţĭ duşĭ, perduţĭ în urma luĭ, şi Trică, văzînd ochiĭ
aceştia se 'nduioşă de-şĭ şimţi ochiĭ muiaţĭ în lacrămĭ.
