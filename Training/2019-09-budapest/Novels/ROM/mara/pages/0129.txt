129 -
,,Ce-a avut mă-ta cu Neamţul?““ - întrebă staros-
tele schimbînd vorba.
,,Care Neamţ ?“
„Hubăr. Care altul ?
,,Eŭ nu ştiŭ nimic!“ răspunse Trică cu atît maĭ
mirat, cu cît mumă-sa era şi ea aicĭ în tîrg şi nu-ĭ
spusese nimic.
,,Bine, - grăi Bocĭoacă, - a luat podul de la
dînsa şi pare-mi-se c'a înşelat-o şi cu pădurea de la
Cladova.“
,,Eŭ, - zise Trică rîzînd, - nu cred, că poate
cineva să 'nşele pe mama.“
Bocĭoacă iar se uită la băiat. Era par'că ceva
foarte deştept în ochiĭ luĭ.
,,Eĭ! viĭ!? - întrebă el din noŭ.
,,Vin.
,,Ce cerĭ ?
,,Nu maĭ cer nimic. - răspunse Trică. - Nu
mi-e destul, că staŭ la casa d-tale ?! O să-mĭ daĭ ce-ĭ
socoti!““
Bocĭoacă era încîntat.
,,Cînd viĭ ?
,,Chiar acum după tîrg!
,,Vorbă încheiată!“ - grăi Bocĭoacă şi-ĭ strînse
mîna, apoĭ se duse maĭ departe.
lar Trică nu maĭ avea astîmpăr. Voia să vadă pe
mumă-sa, ca să afle ce s'a întîmplat cu Hubăr şi să-ĭ
spună, că s'a 'nvoit cu Bocĭoacă, acelaşĭ Bocĭoacă, în
casa căruia nu fusese primit ucenic.
Slavicĭ: „Mara“
