- 142 -
Dupăce jocul s'a curmat, ea ar fi voit să se apropie
ca din întîmplare de dînsul şi să facă ca şi cînd nimic
n'ar fi fost; pe cînd însă ea nu putea să scape de dl
rădeanu, un tînăr advocat, el avea de lucru în altă parte.
Dl Bogo Feri, pădurarul împărătesc, făcuse prin-
soare cu părintele loan, că are să ridice el singur bu-
toiaşul cu must de boabe alese, care se afla sub strea-
şină, şi să-l aşeze în car. L-a şi aşezat spre marea mi-
rare a tuturora.
„Puţină treabă!“ grăi Ignat, vecinul părinteluĭ, apoĭ
luă butoiaşul din car şi-l ridică pe umărul săŭ spre
maĭ mare uimire a celor de faţă, care se adunaseră îm-
prejurul lor.
Naţl nu era nicĭ el dintre ceĭ ce nu se miră. De!
uşor nu era butoiaşul acela.
El se plecă, puse mîna, ca să încerce, ridică bu-
toiaşul odată pînă spre genunchĭ, încă odată pînă spre
mijloc, apoĭ îşĭ încordă puterile şi-l puse şi el, întoc-
maĭ ca Ignat, pe umărul săŭ.
Obrajiĭ îĭ eraŭ, ce-ĭ drept, înroşiţĭ de sînge, ochiĭ
ieşiaŭ maĭ tare din cap, picioarele îĭ steteaŭ ca înfipte
în pămînt şi partea de sus a trupuluĭ tremura sub po-
vara cea grea, dar el ridicase butoiaşul şi-l ţinea pe umăr.
Persida tresări cuprinsă de frică, făcu un pas spre
dînsul, apoĭ se opri cu inima încleştată.
„Ce glumă proastă!“ zise ea aşa pentru dînsa,
dar nu destul de încet, ca să n'auză şi ceĭ de prin apro-
pierea eĭ, carĭ se uitară fără voie la dînsa.
El luă butoiaşul de pe umăr, îl lăsă încetul cu în-
cetul spre pămînt, apoĭ îl duse la picioarele eĭ.
