- 358 -
„De ce, Doamne, atîta bunătate! ? - căcĭ eŭ nu
sînt vrednic de ea!“ - zise el adînc înduioşat, şi nu-şĭ
maĭ putu stăpîni plînsul.
Persida-şĭ deschise ochiĭ, şi-ĭ deschise marĭ şi-ĭ
îndreptă oarecum dormind, mirată şi nedesmetecită
spre el.
„Ah! Doamne! - zise el în romăneşte. - Iartă-mă,
Persido, că te-am deşteptat, - dar nu maĭ pot! - Nu
maĭ pot!“ - zise el iar, şi izbucni în plîns înăbuşit.
Persida-ĭ întinse mîna şi-l apucă de braţ, caşi cînd
s'ar fi temut, că se duce, şi-ar fi voit să-l opriască, să-l
ţie, să nu-l lase.
„Plîngĭ, că-ţĭ face bine! - zise apoĭ peste cîtva
timp. - E băiat, - urmă iar - o să-l vezĭ tu ce băiat!
- Lasă, c'o să vezĭ, cum toate aŭ de aicĭ înainte să
fie astfel.“
„Cum altfel!? - grăi dînsul desnădăjduit. - Eŭ
tot eŭ rămîn; de cîte orĭ mi-am făcut cele maĭ amar-
nice mustrărĭ ? - de cîte orĭ mi-am pus tare 'n gînd
să mă 'ndreptez! ? Tot nemernic am rămas şi nemernic
am să fiŭ toată viaţa mea!“
Persida se uită zîmbind senin la el.
Ce-ĭ păsa eĭ acum, dacă el se va îndrepta orĭ nu!?
Da, maĭ 'nainte, cînd toată gîndirea, toată simţirea,
toată purtarea eĭ de grijă asupra luĭ şi numaĭ asupra
luĭ se îndrepta, ea ar fi voit să nu maĭ fie om ca dînsul,
şi-l scotea din răbdare, îl îndîrjia prin neîncetatele eĭ
silinţe. Acum însă nu maĭ vedea păcatele luĭ şi-ĭ era,
aşa cum îl ştia, destul de bun.
