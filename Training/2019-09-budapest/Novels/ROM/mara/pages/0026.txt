- 26 -
era însă fată de popă: cum ar fi putut ea să suferă în
casa eĭ, chiar acum, după cele petrecute, pe băiatul
Mareĭ, care era nespălat, nepeptănat şi nu putea să fie
decît un obraznic ?
„O Doamne!“ - grăi Mara, cînd Bocĭoacă îĭ
spuse cu mare încunjur, că nu poate să-ĭ primiască
băiatul ucenic.
„O Doamne!“ - zise iar şi nu maĭ putea să
zică nimic.
Iar li se surpa cerul, par'că amîndurora în cap
şi Trică iar stătea drept, cu capul ridicat şi cu mînile
lăsate în jos.
Care va să zică nicĭ măcar ucenic de cojocărie
nu maĭ putea să fie băiatul acesta sărac!
Şi toate aceste din vina Persideĭ! - Nu! Persida
nu putea să fie vinovată. Vinovată era numaĭ Maica
Aegidia, călugăriţa cea papistăşească! - Nu! nu!
Dumnezeŭ a voit aşa, pentruca s'o întoarcă iar la
gîndul cel bun.
„Haide, dragul mamiĭ, - îĭ zise ea băiatuluĭ; -
am să te daŭ, tot am să te daŭ, tocmaĭ de aceea am
să te daŭ să înveţĭ carte!“
Era în gîndul eĭ hotărîtă să n'o maĭ lase nicĭ pe
Persida la călugăriţe. Nu se maĭ putea împăca cu gîn-
dul că lumea zicea, că şi-a vîndut copila, c'a înstrăi-
nat-o, c'a lepădat-o.
Da! urît, nesuferit era gîndul acesta, dar ce fă-
cea apoĭ cu fata ? unde o aducea ? cum o ţinea ? ce
rost îĭ făcea ?
