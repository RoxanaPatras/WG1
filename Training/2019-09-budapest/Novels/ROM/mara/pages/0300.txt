- 300 -
în starea în care ea se află acum, nicĭ cel maĭ nemernic
bărbat nu poate să-şĭ părăsiască soţia.“
„Iĭ mulţumesc luĭ Dumnezeŭ c'o scap şi aşa din
ghiarele tale! - strigă Mara. - Tu bărbatul eĭ! ? Ea
ţie soţie! ? - Călăŭ i-aĭ fost! - Iată ce-aĭ făcut din ea!“
„Rabdă, Naţl dragă, -strigă Persida, - rabdă-le
toate dela mama, că mi-e mamă, şi e bună mamă. -
Da, mamă, mi-e bărbat şi-ĭ sînt soţie, - după lege, în
faţa luĭ Dumnezeŭ, ca să ne ajutăm la nevoie unul pe
altul, eŭ pe el, - el pe mine.“
Mara-şĭ puse mînile în cap: îĭ venia să-şĭ smulgă
periĭ din cap, să-şĭ rupă hainele de pe trup, să se dea
cu capul de perete.
„N'aĭ tu la nicĭ o nevoie trebuinţă de ajutorul luĭ,
- zise ea maĭ potolită. - Dacă e vorba...“
Deodată ea se opri şi rămase cu ochiĭ sticloşĭ, ca
ieşită din fire.
„Vaĭ de mine! - vaĭ de mine! - Uşile caseĭ aŭ
rămas deschise şi tainiţa din perete nu-ĭ acoperită! -
strigă ea şi ieşi ca dusă de frica morţiĭ.
Şi cum, Doamne, să nu fugă, cînd atît îĭ maĭ ră-
măsese şi eĭ! ?
