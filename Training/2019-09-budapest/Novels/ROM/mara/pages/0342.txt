- 342 -
vînătăile de pe pulpĭ. Aşa mi-e tot trupul. Nu-mĭ pasă!
Are să mă doară cîtva timp şi apoĭ trece. Carnea de om
se drege ea de ea. N'am să maĭ trăiesc cu el, şi am
scăpat de toate. Ruşinea însă, ruşinea, pe care mi-a
făcut-o, trebue s'o şterg! Trebue să vază omul acela,
că tu şi mama nu v'aţĭ lepădat de mine, că nu pentru
mine, ci pentru el n'aţĭ maĭ venit să mă vedeţĭ. A ră-
mas acum singur acasă şi sparge, frînge, taie înainte...
E păcat, Trică, e pagubă, dar nu-mĭ pasă: ruşinea însă
trebue s'o ştergem. Tu viĭ cu mine.“
Marta îĭ făcu luĭ Trică semn să stea, şi Trică ră-
mase nemişcat în loc. Iĭ era greŭ, şi ar fi dat tot ce îĭ
era maĭ scump, ca Sultana, copila nevinovată, să nu fi
fost şi ea de faţă, dar el nu se putea mişca din loc.
„Dar ruşinea, pe care ni-aĭ făcut-o tu nouă,“ - grăi
el în cele din urmă. - „E adevărat, Persido, că tu eştĭ o
grea nenorocire pentru toţĭ ceĭ ce ţin la tine! Tu ţi-aĭ
făcut-o, tu s'o porţĭ!“
Persida stetea ca stean de peatră în mijlocul celor
ce se uitaŭ cu milă la dînsa, cînd Mara se ivi în prag
şi se opri, dînd din cap.
Aflase cele petrecute, alergase la cîrciumă şi ve-
nise aicĭ pe urma Persideĭ.
Persida se desmorţi. Mama eĭ tot mama eĭ, sărmana.
„Nu te-aĭ săturat nicĭ acum de el! ?“ - întreba
Mara.
„Mi-a fost destul, - îĭ răspunse Persida; - şi
dac'aşĭ fi omorît pe tata, mi-aş fi spăşit păcatul.“
„Lasă-l! - grăi Mara, - mulţumeşte luĭ Dum-
nezeŭ, c'aĭ scăpat de el. Iară tu, Trică, n'aĭ să te ame-
