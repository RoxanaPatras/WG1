- 188 -
feciorul luĭ Hubăr, şi dîndu-ĭ zor, o alunga în mă-
năstire.
Dar supărările omeneştĭ trec şi ele cum toate trec
în lumea aceasta.
Era foarte supărat Hubăr, cînd s'a pomenit, că Mara
nu maĭ voeşte să facă tovărăşie cu el la pădurea din
Cladova, şi 'n supărarea luĭ luase hotărîrea de a se pune
în înţelegere cu Liubicek, ca să-ĭ facă Mareĭ greutăţĭ,
„Am să-ĭ arăt, - îşĭ zicea el, - că nu poate fără de
noĭ s'o scoată la capăt!“ S'aŭ şi înţeles, ca aşa să facă,
dar a trecut o zi, aŭ trecut două, aŭ trecut multe, şi 'n
trecerea zilelor s'a muiat şi supărarea şi 'n cele din
urmă n'aŭ maĭ făcut nimic. Le era par'că puţin le
pasă..
Tot aşa trecuse supărarea şi cu Bocĭoacă. Cînd cu
plecarea fecioruluĭ săŭ, Hubăr era tare hotărît să le arate
cojocarilor, că poate să le facă multe neajunsurĭ. Aŭ
trecut însă zilele şi nu le-a făcut nicĭ unul, şi cu cît maĭ
mult se apropia timpul, în care feciorul luĭ trebuia să se
întoarcă, cu atît maĭ bine îĭ părea că n'a făcut nimic.
La urma urmelor tot era maĭ bine aşa.
Bocĭoacă a uitat încetul cu încetul şi el făgădu-
inţa de a o mărita pe Persida şi puţin îĭ păsa în cele
din urmă, cînd şi cu cine are să se maĭ mărite fata
Mareĭ.
Chiar Persida s'a deprins încetul cu încetul cu
viaţa eĭ fără de rost, şi n'ar fi dorit nicĭ ea decît s'o
lase 'n pace.
Mara ea singură era mereŭ neastîmpărată, mereŭ
cuprinsă de grijĭ şi nu putea să doarmă nopţile liniş-
