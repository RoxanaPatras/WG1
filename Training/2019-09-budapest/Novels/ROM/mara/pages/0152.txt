- 152 -
Ieşind decĭ la locul larg din faţa crameĭ, ea se
opri desamăgită din drum.
Sub vie, zidită în mal, era colna, o zidire mare,
cu două ridicăturĭ despre vale, cu un turnuleţ, din care
se deschidea vederea largă spre şes, şi în faţă cu un
cerdac întins, în care ardeaŭ două lămpĭ, una atîrnată,
iar alta pe masă.
La dreapta colneĭ, depărtare de vre-o douăzecĭ de
paşĭ, pîlpîia focul de vită uscată, împrejurul căruia eraŭ
adunaţĭ culegătoriĭ, bărbaţĭ, femeĭ, copiĭ, uniĭ culcaţĭ,
alţiĭ stînd de vorbă.
La stînga, sub un mare şopron deschis din toate
părţile, se afla bădania cea mare şi lîngă ea cada, în
care un voinic juca pe sacul cu strugurĭ. Maĭ încolo,
tot sub şopron, douĭ flăcăĭ învîrtiaŭ teascul, în vreme
ce alţĭ doĭ căraŭ mustul scurs cu vadra la buţile în-
şirate în dosul şopronuluĭ.
La masa din cerdac, în sfîrşit, stăteaŭ de vorbă
treĭ domnĭ, unul maĭ în vîrstă, Corbu el însuşĭ, şi doĭ
oamenĭ tinerĭ, unul Aurel, băiatul luĭ Corbu iar celalalt
Simeon Burdea, un prieten dela universitatea din Viena
al luĭ Aurel.
Doamna Corbu era dusă la Arad, de unde avea
să se întoarcă mîne cu oaspeţĭ.
„Aicĭ nu prea avem ce să facem!“ - voia să zică
Persida, cînd Corbu, recunoscînd glasul luĭ Brădeanu,
se ridică dela masă şi coborî scările cerdaculuĭ, ca să
poftiască sus pe ceĭ sosiţĭ, cărora nu le rămase decît
să stea puţin.
Dl Burdea, un om scurt şi lat în spate, aproape
