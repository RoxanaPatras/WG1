- 244 -
Aiurea era inima şi mintea, aiurea tot sufletul eĭ
cel vecinic treaz.
Nu ştia Mara nimic, dar era mamă şi simţea, că
se petrece ceva grozav în casa eĭ, ba dedea cu soco-
teală, ce anume se petrece, şi pămîntul îĭ ardea sub
picioare, inima îĭ era mereŭ strînsă şi adeseorĭ puterile
o părăsiaŭ încît o cuprindeaŭ ameţelile.
Sfinte Doamne! - cît a alergat şi a ostenit, cît
s'a zbuciumat, cît s'a perdut ea însăşĭ pe sine în gîn-
durĭ despre viitor, - şi toate eraŭ zadarnice: de ce
atît de mult s'a temut nu putea să scape! Cînd gîndul
acesta o stăpînea, îĭ venia să se trîntească de pămînt
şi să stea aşa nepăsătoare, amorţită, fără de simţirĭ.
Dimpreună cu iubirea însă, Dumnezeŭ i-a dat
omuluĭ şi credinţa, şi nădejdea, şi nimic nu putea să
covîrşească iubirea Mareĭ cătră copiiĭ eĭ, nimic dar nicĭ
credinţa eĭ în soarta lor cea bună, şi atuncĭ, cînd teme-
rea îĭ era maĭ mare, se ivea în inima eĭ simţămîntul,
că Dumnezeŭ, care toate le vede, are să-ĭ treacă prin
toate încercările şi să-ĭ scape de toate ispitirile. Maĭ era
încă multă viaţă în trupul eĭ cel greŭ trăit, şi ea nu
putea să trăiască fără de gîndul, că toate aŭ să iasă
bine în cele din urmă.
Bine, fără îndoială bine, dar inima îĭ sîngera, cînd
vedea, că copiiĭ eĭ nu maĭ aŭ inimă deschisă cătră dînsa
şi se întîlnesc în taină, vorbesc pe şoptite, se 'nţeleg din
ochĭ: ăsta era un greŭ păcat, pe care Dumnezeŭ nu
putea să-l treacă nepedepsit cu vederea, iar spăşirea
tot pe dînsa o durea maĭ tare decît pe dînşiĭ.
Alergînd dară în treburile eĭ, ea se ruga în gîndul
