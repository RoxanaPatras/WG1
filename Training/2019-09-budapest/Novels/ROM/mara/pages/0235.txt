- 235 -
„Eştĭ tu maĭ tare de cît mine, - răcni el în cele
din urmă, - dar tot am destulă putere, ca să te arunc
în Murăş, fie chiar şi dac'aşĭ cădea şi eŭ cu tine.“
„Prostule! - răspunse Naţl cu îndîrjire. - Cu
ce te-aĭ alege! ? - Aşĭ ieşi iar în not, ba te-aşĭ maĭ
scoate şi pe tine.“
Trică-l muşcă de mînă.
Atins de o durere sfăşietoare, Naţl îl scapă din
mînĭ, dar îĭ dete în acelaşĭ timp brîncĭ de-l aruncă
departe dela sine.
„Ce e aicĭ! ?“ strigă Persida şi sări să-ĭ dea aju-
tor luĭ Trică, pe care abia-l putu ridica.
„Călăule!“ zise, apoĭ mergînd spre Naţl, deodată
însă ea se opri şi văzînd că e plin de sînge, se dete
îngrozită înapoĭ.
Era cu totul altă femee.
In timpul celor din urmă nouă zile de cînd se în-
tîlnia toate serile cu Naţl ea ? căzuse încetul cu încetul
şi perduse gîndul bun, pe care însăşĭ îl avea despre
sine şi despre lume. Se ţimţea nemernică şi gata pen-
tru orişi ce faptă ruşinoasă, iar acum, în clipa aceasta,
uitîndu-se la fratele eĭ, se vedea pe sine însă-şĭ umblînd
copilă desculţă, printre picioarele oamenilor din piaţă,
resturnînd mese şi încăerîndu-se cu copiiĭ.
Fata Mareĭ ieşind iar la iveală în faţa sîngeluĭ, ea
era gata să se arunce orbiş şi să dea, să zgîrie şi să
muşte fără ca să maĭ întrebe pe cine şi de ce.
Zadarnică a fost purtarea de grijă a Maichiĭ Aegidieĭ,
căcĭ nimic nu poate să şteargă reamintirile copilărieĭ.
„Ce a fost aicĭ! ? - strigă ea cu ochiĭ încruntaţĭ.
