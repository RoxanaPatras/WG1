- 64 -
El plecă hotărît şi iute, dar cu pas din ce în ce
maĭ rărit, apoĭ dela colţ se întoarse: acum încă, cea
din urmă dată.
Muzica nu maĭ cînta; jocul încetase; bătrîniĭ se
ospătaŭ pe la mese, iar tinerimea era răsfirată prin
curte, cavaleriĭ ştergîndu-şĭ frunţile cu batistele, iar
damele făcîndu-şĭ vînt fiecare cu ceeace avea la în-
demînă.
Persida se plimba şi ea printre ceialalţĭ, tot cu
acel tînăr, dar acum ştia cum să-l ţie de braţ şi era
voioasă şi îndrăzneaţă.
Hubărnaţl simţi în el ceva ce-l apucă şi-l ia şi-l
învîrte, îşĭ potrivi surtucul pe trup, îşĭ răsuci odată
mustaţa, apoĭ, fără ca să maĭ ţie samă de mumă-sa,
trecu prin mulţimea adunată în poartă şi înaintă rîzînd
spre Persida.
Persida, cînd dete cu ochiĭ de el, se făcu dreaptă
ca lumînarea.
Î venia ca ieşit din pămînt şi-ĭ părea cu toate
aceste lucru foarte firesc, ca el să vie şi să se apropie
aşa, rîzînd prietineşte, ca atuncĭ pe pod.
Aceste eraŭ din altă lume, ca dintr'aiurea, unde
toate sînt de sine înţelese.
„Aşa-ĭ că te mirĭ ? - zise el fără ca să-şĭ maĭ
ridice pălăria. - Am văzut, cînd vă întorceaţĭ de la
biserică, pe fratele şi pe muma D-tale şi am dat cu
socoteală, că trebue să fiĭ şi D-ta aicĭ. - Ne cunoaştem,
- adause apoĭ întorcîndu-se spre Codreanu, care era
cam mirat, - de acasă.“
