- 8 -
Persida, zărindu-l de departe, îl cunoştea numaĭ
de pe umblat şi după făptură, dar nu-l vedea cum
este, ci cum îl ştia. Pe o clipă inima i se strînse; în
clipa următoare însă ea-şĭ ridică capul şi-şĭ urmă
drumul înainte caşi cînd nimic nu s'ar fi ivit în calea
eĭ. Puţin îĭ păsa dacă el o va vedea orĭ nu, ba voia,
ca el s'o vadă, ca să ştie, că puţin îĭ pasă de dînsul.
Mergînd însă şi apropiindu-se şi văzîndu-l maĭ de
aproape şi tot maĭ de aproape, ea a început să se
moaie, să se înduioşeze, să slăbiască şi mult ar fi dat
să fie singură.
„Ah! săracul de el! - zise ea în cele din urmă.
- Săraca de mama luĭ, ce-ar zice dacă l-ar vedea
ce-a ajuns!“
Şi era, par'că ea şi numaĭ ea îĭ purta vina.
„Eu nu maĭ pot!“ - zise ea, apoĭ iar îşĭ ridică
capul.
„Uite! - urmă apoĭ adresîndu-se la Anca, - e
şi Naţl de la noĭ aicĭ.“
Anca ştia foarte bine cine e Naţl, fiindcă mult
s'a vorbit despre dînsul, atît în ziua nunţiĭ, cît şi maĭ
în urmă, dară n'ar fi fost în stare să-l cunoască şi era
foarte mirată, că Persida poate să stea de vorbă cu un
om, cum îl vedea acum pe Naţl.
Naţl se dete un pas înapoĭ, cînd se pomeni
fără de veste în faţa Persideĭ, care se uita cu ochiĭ
miraţĭ la dînsul. Îĭ era greŭ, şi-ĭ părea bine, şi-ĭ venia
să fugă si ăpădialaăile
„Eĭ comedie! vezĭ d-ta comedie!“ zise el în
nemţeşte, rîzînd cu toată faţa luĭ cea atît de schimbată.
ĭ. Slavicĭ: Mara“
