- 166 -
lucrînd pentru alţiĭ, cînd putea să lucreze într'al săŭ şi
să-ĭ fie mumeĭ sale de ajutor. Gaură în cer nu se făcea,
dacă Bocĭoacă, starostele, închidea un ochiŭ şi nu băga
de samă, că maĭ lipsesc vre-o şase lunĭ din ceĭ doĭ anĭ
de călătorie. Legile, dacă e vorba, oameniĭ le fac şi tot
eĭ le împlinesc, dupăcum le vine la socoteală, şi maĭ
presus de porunca împărătească e porunca luĭ Dumnezeŭ,
care rînduieşte, ca copilul să-ĭ vie la nevoie părinteluĭ
într'ajutor.
Era destul o vorbă pusă de Hubăr, pentruca do-
rinţa eĭ să se împliniască; Hubăr însă nu voia să pună
vorba aceasta.
Nu-ĭ şedea luĭ bine şi nu-l ierta firea să se umi-
liască cerînd dela Bocĭoacă un lucru, pe care acesta era
dator să nu-l facă. Apoĭ el nu putea să se uite cu ochĭ
bunĭ la feciorul săŭ. Nu-l mulţumia de loc, ba îĭ era
adeseorĭ ruşine că are asemenea fecior. Cu totul altfel
şi-l doria şi şi-l închipuise. Lasă că nu maĭ era bun de
nimic în măcelărie, dar îĭ venia, cînd i-a văzut cartea
de călătorie, s'o arunce în foc, ca să n'o maĭ vadă şi
alţiĭ. Timp de un an şi jumătate, cît a călătorit, n'a lu-
crat decît vre-o opt lunĭ; de aicĭ înainte a umblat hoinar,
trăind din baniĭ pe care îĭ trimisese mumă-sa. Cum
putea el să-şĭ dea măcelăria pe mîna unuĭ asemenea
om ? - Trebuia să maĭ umble, să se maĭ frece prin
lume, să-şĭ stîmpere valurile tinereţelor, ca să-şĭ vie în
fire şi să se facă om aşezat.
Şi totuşĭ, părintele e părinte! Era voinic băiatul
şi deştept, fusese atîta timp chiar prea cu minte: poate
că, rămîind acasă, între aĭ săĭ, iar se făcea cum a fost.
