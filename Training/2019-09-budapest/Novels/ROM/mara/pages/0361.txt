- 361 -
Mara cea dintîiŭ se ridică şi se duse la dînsa.
Ne ştiind ce să-şĭ zică, ele se îmbrăţişară în tăcere, se
sărutară şi iar se ţinură îmbrăţişate, în vreme ce copiiĭ
lor se uitaŭ la ele oprindu-şĭ răsuflarea.
Desfăcîndu-se din braţele Mareĭ, Hubăroaie trecu
apoĭ pe lîngă fiul eĭ şi se duse la Persida, ca să o
sărute de maĭ multeorĭ tot în tăcere, cu dragoste şi cu
sfială.
Abia dup'aceea ochiĭ eĭ se opriră asupra copiluluĭ
şi dela el trecură la Naţl.
„Mult eştĭ nenorocit, - grăi dînsa cu ochiĭ plinĭ
de lacrămĭ, - şi mare noroc aĭ avut! Le ştiŭ toate!
- urmă apoĭ întorcîndu-se spre Persida. - Ştiŭ cît aĭ
suferit, fata mea. Dumnezeŭ are să ţi le ţie toate în
seamă şi să ţi le răsplătiască!“
„Lasă-le aceste! - întîmpină Mara. - Să nu
maĭ vorbim despre cele trecute, ci să vedem de cele
viitoare.“
Hubăroaie se uită lung la ea.
„Ti-e uşor ţie, - grăi dînsa amărîtă, - căcĭ staĭ
singură, poţĭ să facĭ cum te trage inima şi n'aĭ să te
temĭ de nimenĭ: mie mi-e groază, cînd mă gîndesc la
cele viitoare.“
Persida se cutremură.
„Să nu fie în ceas răŭ vorba, pe care aĭ grăit-o
fără ca să-ţĭ daĭ seamă! - suspină Mara. - Nu e în
lumea aceasta nimic maĭ trist decît viaţa văduveĭ, care
poartă ea singură greul vieţiĭ şi tot ea singură plînge,
cînd are vre-o bucurie. Ce-mĭ este mie, că ne vedem
adunaţĭ cu toţiĭ aicĭ, cînd răposatul, sărmanul, nu poate
