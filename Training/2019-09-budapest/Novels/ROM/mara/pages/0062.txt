- 62 -
În curtea cea largă era un mare cort de verdeaţă,
acoperit cu frunziş de stejar, împodobit la intrare cu
ghirlande de florĭ.
Casa se întindea la stînga pînă în uliţă.
În cort, prin curte şi 'n faţa caseĭ nuntaşiĭ roiaŭ
în voie bună, dar încă nu veselĭ.
Uniĭ se aşezaŭ pe la mesele întinse în cort, spre
fund, la dreapta şi la stînga; alţiĭ steteaŭ de vorbă în
locul larg ce rămăsese la mijloc, între mese; ceĭ maĭ
mulţĭ însă, tineretul, se aflaŭ în faţa cortuluĭ, unde cînta
muzica încă tot obicinuitul marş de nuntă.
Aicĭ era şi Trică, tot lung şi deşirat, dar maĭ alt-
fel decît atuncĭ, cu mînile, par'că, maĭ lungĭ şi îm-
pedecîndu-se mereŭ cînd de unul, cînd de altul.
Mara era şi ea la masa din fund, dar pe Persida
n'o vedea nicăirĭ.
Şi totuşĭ ar fi putut să fie!
El ştia acum, că fata luĭ Claicĭ e ceacare s'a mări-
tat, că Trică e calfă şi a fost şi ucenic la Claicĭ; era
însă lucru firesc, ca Persida să nu fi venit şi ea la
nuntă, fiindcă se afla în mănăstire.
Ar fi putut cu toate aceste să fie şi ea aicĭ.
El însă nu maĭ putea să aştepte. Stăpîna sa îl
aştepta cu masa. Ce păcat! - Trebuia neapărat să
se ducă.
Dar ea putea să fie aicĭ.
Nu! Era peste putinţă: el trebuia să meargă la
masă.
Aha! Ochiĭ tuturora se îndreptează spre casă. Vine
mireasa cu ginerele, iar după dînşiĭ.
