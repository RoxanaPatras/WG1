- 75 -
cînd o vedea atît de cu minte, atît de dulce la fire,
atît de îndemînatecă şi atît de doritoare de a intra în
voile luĭ ?
Nu încăpea în mintea luĭ gîndul, că s'ar putea,
ca el să nesocotiască voinţa părinţilor săĭ şi maĭ ales
pe a buniculuĭ săŭ, care era protopop. Nu maĭ încăpea
nicĭ o îndoială, asta o ştia şi Persida, că la toamnă el
are să se însoare, să se popiască şi să fie om cu rostul
luĭ. Pîn'atuncĭ însă ? De ce oare să se lipsiască de
mulţumirĭ, pe carĭ numaĭ acum poate să le aibă şi apoĭ
nu le maĭ găseşte toată viaţa luĭ? Ce ar fi putut să-l
despăgubiască ? Ce perdea dînsa ?
Nimic! Aşa gîndia şi Persida ea insăşĭ. Deşi era
însă lucru neîndoios, ea se îndoia din zi în zi maĭ mult,
că el se va însura la toamnă - aşa cum ştia el. Ju-
deca, nu cu mintea, ci cu inima eĭ, şi-ĭ părea peste
putintă, ca el să-şĭ poată călca pe inimă.
Ceialalţĭ, care judecaŭ cu mintea, eraŭ şi eĭ de
aceaş părere, căcĭ oameniĭ judecă după ceea ce văd
cu ochiĭ lor. În gîndul lumiĭ nu maĭ încăpea nicĭ o
îndoială, că nu are Codreanu să fie ginerele preuteseĭ
de la Butenĭ, şi Mara făcea în toate serile socoteala,
se tîrguia mereŭ ea singură cu sine şi chibzuia, cum
s'o apuce, ca să scape cu puţin de astădată.
S'ar fi putut oare să nu meargă vestea şi pînă la
Părintele Protopop ?
Trecuseră examenele, se 'mpliniseră două săptă-
mînĭ din vacanţe, dar băiatul tot nu se întorsese acasă.
Tocmaĭ acum întîrzia, cînd ar fi trebuit să alerge, cum
