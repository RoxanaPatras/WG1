- 199 -
îşĭ făcea el însuşĭ mustrărĭ, acum nu maĭ putea să-l
ierte pentru ruşinea, pe care i-a făcut-o.
Trebuia să se răsufle, să-l mustre pe feciorul
săŭ, să-şĭ facă datoria de părinte.
Trebuia şi totuşĭ era maĭ bine, dacă ,nu-şĭ făcea
datoria chiar acum, cînd feciorul săŭ era foarte simţitor.
Puţin îĭ păsa, ce-ĭ drept, luĭ Naţl de părerile ce-şĭ
vor fi făcînd fruntaşiĭ bresleĭ şi Lipoveniĭ despre purtă-
rile luĭ în timpul celor doĭ anĭ de călătorie. El ştia, dar
nu putea să spună nimănuĭ, cît de greŭ i-aŭ fost aceĭ
doĭ anĭ şi ce mare lucru a făcut el în curgerea lor.
Inima i se umplea de cea maĭ neagră amărăciune, cînd
îşĭ aducea aminte toate suferinţele, prin carĭ a trecut,
şi se gîndia, că în zadar aŭ fost toate: nu era bine, ca
tocmaĭ tatăl săŭ să-ĭ maĭ aducă aminte de ceĭ doĭ anĭ.
Duminecă dimineaţa nu s'a maĭ putut stăpîni.
Ştia, unde poate s'o vadă pe Persida, şi ar fi fost
cea maĭ mare nemernicie, dacă s'ar fi lipsit el însuşĭ
pe sine de mulţumirea de a o vedea. S'a dus dar la
biserica romănească dela Lipova şi dupăce aicĭ n'a gă-
sit-o, a trecut la cea dela Radna.
Gîndul luĭ era s'o vadă aşa, ca să nu fie văzut
de dînsa. S'a şi strecurat printre oamenĭ şi s'a oprit în
dosul unuĭ scaun; biserica dela Radna nu e însă atît
de mare, ca să nu poţĭ intra în ea fără ca să fiĭ văzut
de toţĭ, maĭ ales cînd eştĭ Neamţ.
Dacă n'ar fi fost atît de zăpăcit, ar fi avut şi el atîta
minte, ca să înţeleagă că în clipa, cînd intră în bise-
rică, toţĭ se uită la el şi se întreabă: „Cum vine Neam-
tul acesta aicĭ ? ce caută ? ce vrea ?“
