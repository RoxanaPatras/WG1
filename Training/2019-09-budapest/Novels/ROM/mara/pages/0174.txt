- 17 -
ducă, încît să i se piardă urma şi toată lumea să-l uite,
numaĭ ea singură să-şĭ aducă în toată clipa aminte, că
el a voit şi a putut, fiindcă atît de mult a iubit-o, încît
s'a dus pribeag în lume, numaĭ ca dînsa să poată trăi
nesupărată.
Atît simţia, atît ştia, atît îĭ era gîndul!
După grele şi îndelungate frămîntărĭ, sufletul îĭ era
ajuns, în sfîrşit, la o hotărîre, care-l înălţa la o senină
linişte, căcĭ nimic nu-l ridică pe om maĭ sus decît gîn-
dul, că poate însuşĭ să se biruiască pe sine şi să lepede
dela sine ceeace îĭ este maĭ dorit în viaţă.
De aceea ziua următoare, cînd a dat faţă cu Bur-
dea, îĭ era ca şi cînd un demon ispititor i-ar fi ieşit în cale.
„Nu! - strigă el scrîşnind din dinţĭ. - Lasă-mă
în pace! Ştiŭ, nu mă îndoiesc, că ea are să se ducă,
dar eŭ nu mă duc!“
„Aĭ să te ducĭ şi tu! - îĭ răspunse Burdea rî-
zînd. - Am văzut-o acum eŭ însu-mĭ cu ochiĭ meĭ,
am vorbit cu ea şi ştiŭ, că aĭ să te ducĭ. Vine aşa de-
odată o clipă, în care ţi-o aducĭ aminte par'c'aĭ fi vă-
zînd-o în aievea, - şi atuncĭ nu maĭ poţĭ. Sînt om şi
eŭ şi nu poţĭ nicĭ tu să fiĭ maĭ altfel decît mine, iară
eŭ aşĭ da tot ceeace-mĭ este scump şi sfînt pe lume
pentru o clipă, în care aşĭ putea să cred, nu să ştiŭ,
ci să cred numaĭ, că o femee ca dînsa mă iubeşte. Mă
cutremur, cînd îmĭ daŭ seamă ce 'nfricoşat fior trebue
să te cuprindă pe tine, cînd îţĭ zicĭ în gîndul tăŭ: Şi
tot mă iubeşte!“
„Dar nu mă iubeşte! - strigă Naţl. - Nu poate,
nu are de ce să mă iubiască!
