- 5 -
că o Maică-Precistă nemţească nu e o adevărată Maică-
Precistă. E însă altceva la mijloc. Călugăriĭ, care umblă
raşĭ ca'n palmă şi se strîmbă grozav de urît aŭ o ştiinţă
tainică şi ştiŭ să facă fel de fel de farmece, pentruca
boala să-şĭ vie la leac, săracul să-şĭ găsiască sprijoana
şi nenorocitul să se fericiască. Bine face dar lumea,
care vine la Maria-Radna să se închine, şi Mareĭ îĭ
rîde inima, cînd pe la Sînte-Măriĭ timpul e frumos, ca
lumea să poată veni cale de o săptămînă de zile, cete
cete, cu praporele în vînt, cu crucile împodobite cu
florĭ şi cîntînd psalmĭ şi litaniĭ. Acum, cînd vin sutele
şi se adună miile pe locul cel larg din faţa mănăstiriĭ,
acum e secerişul Mareĭ, care dimineaţa iese cu coşu-
rile pline şi seara se întoarce cu ele goale. De aceea
se închină Mara şi în faţa icoaneĭ, apoĭ îşĭ ia copilaşiĭ,
pe care totdeauna îĭ poartă cu dînsa, îĭ dă puţin înainte
şi le zice: Închinati-vă şi voĭ sărăcuţiĭ mameĭ.
Sînt săracĭ, sărăcuţiĭ, că n'aŭ tată; e săracă şi ea,
c'a rămas văduvă cu doĭ copiĭ: cuĭ, Doamne ar putea
să-ĭ lase, cînd se duce la tîrg ? cum ar putea dînsa să
stea de dimineaţa pînă sara fără ca să-ĭ vadă ? Cum,
cînd e atît de bine să-ĭ vezĭ! ?
Umblă Mara prin lume, aleargă sprintenă, se tîr-
gueşte şi se ceartă cu oameniĭ, se maĭ şi ia de cap
cîteodată, plînge şi se plînge, c'a rămas văduvă, şi-apoĭ
se uită împrejur să-şĭ vadă copiiĭ şi iar rîde.
„Tot n'are nimenĭ copiĭ ca mine!“ - îşĭ zice
ea, şi nimenĭ nu poate s'o ştie aceasta maĭ bine
decît dînsa, care ziua toată vede mereŭ copiĭ şi oamenĭ
şi nu poate să vadă fiinţă omenească fără ca s'o pună
