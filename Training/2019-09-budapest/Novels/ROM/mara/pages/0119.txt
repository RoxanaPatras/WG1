- 119 -
Sora îl pofti să se aşeze şi să aştepte, apoĭ încuie
uşa şi se depărtă.
Persida se afla în bucătărie.
Ea nu venise la mănăstire cu gîndul de a rămînea
aicĭ, dar a găsit-o pe maica Aegidia făcînd proviziune
de compoturĭ pentru iarnă şi era peste putinţă să nu
pună şorţul, ca să-ĭ dea ajutor. Seara apoĭ, cînd era
vorba să se întoarcă acasă, îĭ era foarte greŭ să plece.
Se simţia atît de bine aicĭ, unde a crescut şi unde toate
o potoliaŭ şi-ĭ dedeaŭ tărie.
A iubit totdeauna pe maica Aegidia, dar încă nu
ştiuse c'o iubeşte: acum ar fi voit să şeadă la picioarele
eĭ şi să-ĭ sărute mînile. Nu maĭ era cum a fost, şi par'că
se lumina toată mănăstirea, cînd ochiĭ lor se întîlniaŭ.
O adevărată minune! - aşa zicea maica Aegidia
în gîndul eĭ. Se potolise neastîmpărul copilăresc şi nă-
vălnicia adeseorĭ sălbatică, şi fata eĭ era aşezată, înţe-
leaptă şi duioasă, un adevărat giuvaier de femee. De
aceea nicĭ nu maĭ putea să-ĭ vorbiască în felul de maĭ
înainte, şi Persida se simţia înălţată în gîndul eĭ, cînd
vedea că o ia par'că i-ar fi soră orĭ prietenă.
Sîmbătă seara aŭ stat pînă spre miezul nopţiĭ deş-
tepte şi aŭ vorbit despre toate afară de un singur lucru.
De ce să vorbiască şi despre acesta ? Ea ştia, cum gîn-
deşte maica Aegidia, şi maĭ ales aicĭ, între zidurile mă-
năstiriĭ şi sub ochiĭ maichiĭ Aegidieĭ, nu putea nicĭ dînsa
să gîndiască altfel. Era de sine înţeles, că nimic nu e
maĭ presus de dorinţa părinţilor, - maĭ ales, cînd eĭ
trăiesc, ca Mara, numaĭ pentru copiiĭ lor.
