157 -
sfială, - nu mi-am pus încă întrebarea, dar simt, că
altfel n'aşĭ putea să înţeleg lucrurile.“
„Prea bine! - zise el mulţumit. Atît mi-e destul,
ca să văd, că te-aĭ gîndit. Te rog acum să-mĭ spuĭ:
cine trebue să stăpîniască viaţa mea, - trupul meŭ ?
orĭ sufletul meŭ ?
„Fără 'ndoială sufletul“.
„Dar dacă el e maĭ slab decît trupul ?“
„Trebue să vreĭ!“ - răspunse ea strîmtorată.
„De! - grăi el rîzînd, multe va fi voind omul,
dar puţine poate. Domnişoară, - urmă iar dăscăleşte,
- dimineaţa, după o noapte bine dormită, trupul e în-
trămat şi tare, el vrea să alerge, să lucreze, să se hră-
niască, să se mistuiască, să aibă mulţumirĭ, şi degeaba
veĭ fi voind d-ta altfel, căcĭ el te stăpîneşte şi te poartă
după pornirile luĭ. Pe 'nsărate însă, dupăce trupul s'a
obosit, începe sufletul să se ridice deasupra şi noaptea
e ziua sufletuluĭ, pe care lumina soareluĭ îl întunecă.
Acum ne simţim maĭ uşorĭ, maĭ fără de grijă, ca scă-
paţĭ din o grea robie, şi nopţile petrecem clipele de ve-
selie, nopţile avem cele maĭ plăcute ceasurĭ din viaţa
noastră. Şi dacă e adevărat, că ziua, după o noapte
nedormită, sîntem obosiţĭ, cu atît maĭ bine, căcĭ repa-
osul nu îl cere sufletul, ci trupul cel netrebnic. E orĭ
nu aşa?“
Persida era învinsă, dar firea n'o ierta să se şi
dea învinsă. El nu putea să aibă dreptate, şi chiar
dac'ar fi avut, nu putea dînsa să recunoască, c'o are.
„Nu este aşa!“ - răspunse ea cu îndărătnicie
