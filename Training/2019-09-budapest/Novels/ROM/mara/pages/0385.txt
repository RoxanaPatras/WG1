- 385 -
simţămîntul de milă şi dorul de linişte o împingeaŭ să
lămuriască odată şi lucrul acesta.
Ea n'aştepta decît să-l prindă singur.
„Uite, tată, - îĭ zise ea caşi cînd vorba ar fi
de unlucru de nimic, - noĭ ne mutăm de Sf. Ghe-
orghe: n'ar fi oare bine să lăsăm cîrciuma în seama
luĭ Bandi ? Băiatul e tînăr, dar e aşezat şi harnic şi
n'ar duce-o răŭ, dac'am purta şi noĭ grijă de el.
Hubăr se făcu alb ca varul.
El se uită cîtva timp ţintă şi cam sperios în ochiĭ
eĭ, apoĭ îĭ apucă mîna, o ţinu strînsă şi începu să plîngă,
maĭ întîĭ încet şi pe năbuşite, iar în urmă cu hohote.
„Ce să fac eŭ! ?“ - strigă în sfîrşit.
„Dacă aĭ fi om răŭ, n'aĭ plînge: nu ţi-ar păsa,
cum celor maĭ mulţĭ nu le pasă, - grăi dînsa. - In-
treabă-ţĭ inima, căcĭ ea-ţĭ va spune ce aĭ să facĭ şi răŭ
nu poate să te povăţuiască.“
„Eŭ zic să-l iaŭ cu mine, - zise Hubăr, - să-l
duc acolo, să-ĭ fac vre-un rost şi apoĭ să mă întorc.“
Persida stete cîtva timp pe gîndurĭ.
Era frumos şi bine aşa: maĭ frumos şi maĭ bine
nu s'ar fi putut, şi mare lucru ar fi fost, dacă Hubăr
ar fi făcut-o aceasta maĭ de mult. Acum însă par'că
era prea tîrziŭ. Dar toate sînt cu putinţă, cînd omul
voeşte cu totdinadinsul, şi lucrul trebuia să se facă,
de la el atîrna pacea şi liniştea întregeĭ familiĭ.
„Am, - grăi dînsa, - să-l iaŭ pe departe şi să-l
pregătesc. Trecĭ mîne seară, dacă poţĭ, pe la noĭ. O să
potrivesc lucrurile aşa, ca să fiţĭ singurĭ şi nesupăraţĭ
ce nimenĭ. El ţine la mine şi o să mă asculte.“
Slavicĭ: „Mara“
