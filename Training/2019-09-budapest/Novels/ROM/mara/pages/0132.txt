- 132 -
suspinînd, - cît mă frămînt, ca s'o scot la capăt. Mi-aŭ
scos vorba, că am adunat banĭ mulţĭ şi toţĭ mă fură,
toţĭ umblă să mă înşele. Ba maĭ vine şi popa Isaĭ dela
Şoimuş şi zice cuĭ numaĭ vrea să-l creadă, că sînt sgîr-
cită şi că numaĭ eŭ sînt de vină, dacă n'a luat Co-
dreanu pe Persida. Drăguţa mamiĭ! Las' c'o să gă-
siască ea altul maĭ şi maĭ şi decît dînsul. Voia să scoată
sufletul din mine şi să-mĭ ia cel din urmă ban. N'am,
dragul mamiĭ, de unde să daŭ maĭ mult decît ceea-ce
pot. Tu ştiĭ, că puţin a rămas dela fie-iertat tatăl vostru:
las că nu m'am atins de al vostru, dar am maĭ şi
adăugat puţin cîte puţin, cum biet am putut, ca să
aveţĭ şi voĭ cîte ceva. Aveţĭ! - Aĭ şi tu, are şi Per-
sida: popa cerea însă marea cu sarea!“
Spunea Mara, spunea mereŭ şi nu maĭ sfîrşia, iar
Trică nu putea decît să le creadă toate. Cînd vorba
era însă de Codreanu, trebuia să zică şi el o vorbă,
căcĭ îl cunoştea maĭ bine şi ţinea mult la el.
„Să crezĭ, mamă, - grăi dînsul, - că Codreanu
nu cerea nimic.“
„Ferit-a sfîntul! - răspunse Mara. - El nu, dar
s'a vîrît la mijloc popa Isaĭ şi le-a stricat toate. E însă
maĭ bine aşa! N'a fost să fie! Fiecare cu norocul luĭ!
Nicĭ nu era el om pentru fată ca Persida; pe unul ca
dînsul l-ar bate Persida 'n fiecare zi de două-orĭ.“
Cam aşa gîndia şi Trică.
Nu-ĭ vorba, acum, după un an, se făcuse maĭ în-
altă şi părea maĭ subţire soră-sa; ţi-ar fi venit să-ĭ zicĭ
c'o clatină vîntul! Călca însă ţeapăn şi mărunt ca maica
econoama, încît par'că se scutura pămîntul sub picioa-
