- 314 -
pîni: fără ca să voiască şi fără ca să-şĭ dea seamă, o
cuprise cu braţul peste mijloc dupăce intrară în cămara
plină de lăzĭ, de oale şi de sacĭ.
N'o maĭ făcuse niciodată aceasta, dar tot Marta
era de vină, dac'o făcea acum.
Şi-apoĭ vre-un mare păcat nu era nicĭ aceasta:
Deşi femee făcută, cu copiĭ marĭ acum şi trecută prin
multe, dar tocmaĭ de aceea s'ar fi făcut de rîs, dacă ar
fi băgat ca o fată mare, în seamă fapta luĭ Trică, pe
care nu putea, la urma urmelor, s'o ia decît drept o
prostie copilărească. Acum, cînd nimenĭ nu putea să-ĭ
vadă, ar fi putut, el în deosebĭ, să meargă mult maĭ
departe fără ca ea să se neliniştească.
Tot aşa vedea şi Trică lucrurile. El însă neştiind
de ce a venit ea acum în cap de noapte, îşĭ făcuse alte
gîndurĭ şi-o aşteptase cu neastîmpăr. Văzînd decĭ, că
ea nu se dă la o parte, el strînse maĭ tare braţul peste
mijlocul femeiĭ scurte şi pline la trup.
„Trică, - zise ea, - ştiĭ tu că în curînd are să
se facă recrutarea şi tu n'aĭ să scapĭ dacă nu te răs-
cumperĭ.“
„Cu atît maĭ bine, - răspunse el, - fiindcă pe
ceĭ ce merg acum la războĭ, n'o să-ĭ ţină, aşa se zice,
douĭsprezece anĭ, ci îĭ lasă acasă îndată ce s'a sfîrşit
războiul.“
„Bine, - întîmpină ea, - dar mă-ta ar putea să
te răscumpere.“
„Ferit-a Dumnezeŭ! - grăi dînsul. - Dela dînsa
nu poate nimenĭ să scoată atîţia banĭ, - şi chiar dacă,
prin minune, ar voi dînsa să dea, nu primesc eŭ.“
