CAP. X.
Cine ce poate.
Mare lucru tîrgul de toamnă dela Arad!
Timp de cîteva săptămînĭ drumurile de ţară toate
sînt pline de care încărcate, care aduc bogăţiile din
şeapte ţinuturĭ, ca să le desfăşure prin pieţele şi prin
uliţele Araduluĭ şi pe cîmpia de dinprejurul luĭ, unde
s'adună care cu poame de pe Crişurĭ şi din valea Mu-
răşuluĭ, cu lemnărie din munţiĭ Abruduluĭ şi cu bucate
de pe cîmpia mănoasă, se înşiră butoaiele cu vin din
podgorie orĭ cu rachiŭ de pe Murăş, şi se îngrămădesc
turme de oĭ venite din Ardeal, ciurde de porcĭ aduşĭ de
pe luncĭ, hergheliĭ de caĭ crescuţĭ pe poenele munţilor
şi cirezĭ de vite mînate de jeleparĭ umblaţĭ prin lume.
Ce mulţime de oamenĭ şi ce amestecătură de ti-
purĭ şi de porturĭ şi de limbĭ! E, par'că aicĭ e mijlocul
pămîntuluĭ, unde se întîlnesc toate neamurile. Pe înse-
rate s'aprind împrejurul oraşuluĭ miĭ de focurĭ, la care
staŭ de vorbă orĭ îşĭ petrec cîntînd aicĭ Romănĭ, colo
Ungurĭ, maĭ departe Şvabĭ, iar printre aceştia Sîrbĭ, Slo-
vacĭ, ba pînă chiar şi Bulgarĭ.
