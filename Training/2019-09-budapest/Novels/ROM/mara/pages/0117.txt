- 117 -
Era o adevărată făcătură: Persida aicĭ! De ce a
venit ? - de ce n'a rămas acasă, ci s'a dus la mănăs-
tire ? Ce s'a întîmplat ?
Era flămînd şi s'a sculat nemîncat dela masă; era
obosit de drum şi s'a dus să se maĭ plimbe pe ţărmul
Murăşuluĭ.
Fusese, de cînd ştia, că dînsa se află prin apro-
piere, cuprins de un fel de ferbinţelĭ, şi plimbîndu-se
cu paşiĭ iuţĭ pe ţărmul rîuluĭ, resimţia mulţumirile fără
de seamăn, pe care le avuse în apropierea eĭ. Ah, ce
femee!. .. ce fiinţă! Ce ademenitor îĭ era zîmbetul, ce
dulce supărarea, ce uşor curgeaŭ vorbele de pe buzele
eĭ, ce nesecat îĭ era sufletul! Şi totuşĭ, abia acum îşĭ
dedea seamă, că el n'a vorbit nicĭ odată deschis cu
dînsa. Se deprinsese încetul cu încetul cu gîndul, că are
să-şĭ petreacă toată viaţa în apropierea eĭ, că altfel nu
este cu putinţă, şi a şi voit în nenumărate rîndurĭ să
i-o spună aceasta. Era însă în tot felul eĭ de a fi ceva
ce te stăpînia, încît nu puteaĭ să-ĭ spuĭ decît ceeace dînsa
voia. Te înţelegea de maĭ nainte şi-ţĭ răspundea fără de
vorbe. Astfel el nu se maĭ îndoia, că şi dînsa voieşte,
şi totuşĭ, acum simţia, că nu e în stare să-ĭ vorbiască
fără de încunjur: ar fi trebuit să fie la nijloc cineva,
care să-ĭ vie într'ajutor şi să deschidă vorba.
Avea tată şi mamă, bun şi bunică, rude şi prie-
tenĭ, era iubit de o lume întreagă, şi acum se simţia
singur şi părăsit de toţĭ şi stetea sperios în drum ca
puiul, care s'a perdut de cloşcă; el însuşĭ rupsese toate
legăturile, se desfăcuse de toţĭ aĭ luĭ, şi nu maĭ era cine
să-ĭ vie într'ajutor.
