- 120 -
Şi totuşĭ, Persida tresări cuprinsă de un fel de
spaimă cînd citi numele Pavel Codreanu.
„Ce e?“ - întrebă maica Aegidia cu o asprime,
care reamintia timpurile trecute.
„Domnul acesta, - răspunse Persida dîndu-ĭ bi-
letul, - e un absolvent de teologie, pe care îl cunoaştem
din Arad.“
„Dar tu ştiĭ...
„Trebue să-l văd, - o întrerupse Persida, - altfel
s'ar mîhni mama.“
Obraziĭ călugăriţeĭ se roşiră. Iĭ era par'că se dă-
ramă casa în capul eĭ. Grozav gînd! Încă un suflet
perdut! Cea maĭ iubită dintre fetele eĭ se ducea şi ea,
ca să-şĭ petreacă viaţa în ticăloşie omenească.
„Du-te, fata mea! - grăi dînsa cu blîndeţă umi-
lită. - Dacă e dorinţa mumeĭ tale, trebue să-l vezĭ chiar
acum.“
Persida îşĭ deslegă şorţul, sărută mîna maichiĭ
Aegidia, apoĭ se depărtă ducîndu-şĭ şorţul în mîna stîngă,
ca să-l atîrne la locul luĭ şi să meargă apoĭ în sala de
aşteptare.
Iĭ era însă greŭ să meargă - aşa fără de veste
şi ar fi voit să-şĭ maĭ facă timp de resgîndire.
„Nu! - îşĭ zise peste puţin ridicîndu-şĭ capul.
- Să văd ce voieşte.“
La uşa săliĭ de aşteptare iar se opri şi stete pe
gîndurĭ.
„Te rog să ne laşĭ singurĭ,“ - grăi întorcîndu-se
spre sora ce o însoţise şi era datoare să stea şi dînsa
în sală în vreme ce Persida vorbia cu tînărul.
