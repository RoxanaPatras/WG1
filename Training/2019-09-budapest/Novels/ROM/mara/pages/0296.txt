- 296 -
era pătrunsă cu desăvîrşire de simţămîntul, că Persida
nu e vinovată de nimic.
„Eŭ am fost mamă rea, femee cu inimă căinoasă!“
- îşĭ zise ea bătîndu-se cu pumniĭ în cap.
Atît era de căită şi de muiată, încît, ajunsă la cîr-
ciumă, unde alergase cu atîta grăbire, se opri în loc şi
nu îndrăsnia să intre la fata eĭ.
Ea trimise pe o fetişcană, care spăla vase în bu-
cătărie, să cheme pe moaşa, iar dupăce moaşa eşi, o
întrebă, dacă Persida ştie orĭ nu, că ea vine.
„S'o ieĭ pe departe şi să-ĭ spuĭ, că sînt aicĭ. -
îĭ zise apoĭ. - Iar dacă vezĭ, că n'ar fi bine să intru,
eŭ staŭ şi afară.“
Şi era gata Mara să stea toată noaptea la uşă.
Vorba e numaĭ că n'avea nevoe.
„Uite, - îĭ zise moaşa Persideĭ, care zăcea într'un
fel de amorţeală, - ar fi, poate, bine să trimit pe cineva
la mama d-tale, ca să vină şi ea.“
Persida îşĭ deschise ochiĭ şi-ĭ ridică spre ea.
„De ce s'o maĭ mîhnim! ? - răspunse ea. - I-ar
fi foarte greŭ. - Maĭ bine să nu afle nimic decît dupăce
vor fi trecut toate.“
„Ea ştie, - răspunse moaşa, - a aflat dela nu
ştiŭ cine; crede însă, că te-aĭ supăra, dacă ar veni.“
„Nu-ĭ adevărat! - grăi Persida ridicîndu-se puţin.
- Mama nu poate să creadă una ca asta. Ea ştie că
nu sînt eŭ vrednică să vie dînsa la mine.“
„Uite, e aicĭ, - zise moaşa; - să intre ?“
„Săracă mama mea! - mama mea cea bună!“ -
grăi Persida şi-şĭ ascunse capul în perinĭ.
