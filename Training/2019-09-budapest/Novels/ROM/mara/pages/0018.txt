- 18 -
Ce maĭ putea Maica Aegidia să respundă, cînd
ea singură era de vină, ea cu slăbiciunea eĭ cea mare?
Îşĭ frîngea mînile şi nădăjduia în Dumnezeŭ cel
prea milostiv.
„Las'acum! - lasă! - grăi dîusa căită. - Iată,
Maica Domnuluĭ ne este 'ntr'ajutor: luntriţa a apucat-o
bine, a luat-o spre locul dintre pontoane şi trece, -
trece, - iat-o, trece!“
Toţĭ alergară să vadă, cum luntriţa intră sub pod,
apoĭ se 'ntoarseră şi alergară pe 'mbulzite, ca s'o apuce
ieşind din jos de pod.
Persida şi Trică şedeaŭ tăcuţĭ şi strîmtoraţĭ, căcĭ
ştiaŭ, ce-ĭ drept, că de înecat nu se vor îneca, dar nicĭ
cu faţa curată nu vor scăpa după ce aŭ ridicat atîta
lume în picioare.
Peste puţin îĭ ajunseră apoĭ şi morariĭ ce pleca-
seră în calea lor, unul dintre dînşiĭ apucă lanţul lun-
triţeĭ şi începură să vîslească spre malul de la Lipova.
Lumea se porni dar şi ea înapoĭ, cu Mara şi cu
Maica Aegidia.
Mult ar fi dat Maica Aegidia, ca toată această
lume neastîmpărată să rămîie departe în urma eĭ, ca
să poată vorbi ea singură cu Persida. Căcĭ iubia Maica
adevărul, dar maĭ pre sus de toate îĭ era numele cel
bun al Mănăstiriĭ, şi toate i le-ar fi iertat copileĭ, dacă
prin o minciună bine potrivită ar fi scăpat acest nume
bun. Lumea nu era însă numaĭ neastîmpărată, ci tot-
odată şi sprintenă, şi Maica Aegidia cea cu pas mărunt
rămase ea departe 'n urmă:
lară Persida nu ştia să spună decît adevărul.
