- 51 -
Era însă nevoit să se gîndiască la casa luĭ şi
asta-l făcea totdeauna posomorît.
Se şimţia foarte tignit şi ferit de grijĭ de cînd
lăsase pe feciorul săŭ la măcelărie. Insă tot el însuşĭ
era patronul, iar Naţl era trecut în breaslă numaĭ în
rîndul calfelor, şi mult ar fi dat să scape de orice
grije lăsîndu-şĭ feciorul patron la măcelărie.
Asta nu era însă deocamdată cu putinţă.
Deoarece la Lipova eraŭ numaĭ doĭ măcelarĭ, eĭ
aŭ intrat în breasla cojocarilor, care tăiaŭ şi eĭ primă-
vara mieĭ, toamna berbecĭ şi iarna pe icĭ pe colo cîte
un porc. Iar după rînduiala bresleĭ nu putea să intre
în rîndul patronilor decît acela, ce şi-a făcut aniĭ de
ucenicie, a lucrat un an la patronul care l-a scos calfă
şi a maĭ făcut şi doĭ anĭ de călătorie. Naţl făcuse aniĭ
de ucenicie şi era de doĭ anĭ calfă; îĭ maĭ lipsiaŭ dar
ceĭ doĭ anĭ de călătorie.
Nu-ĭ vorbă, dacă starostele ar fi fost om de înţe-
legere, lucrurile, maĭ ales pentru Hubăr, s'ar fi putut
pune la cale şi fără de aceştĭ anĭ; Bocioacă era însă
foarte mîndru de starostia luĭ şi nu s'ar fi învoit odată
cu capul, ca cojocariĭ să fie maĭ prejos de măcelarĭ şi
ca de dragul unuĭ măcelar să se nesocotiască rînduiala
bresleĭ, pe care toţĭ cojocariĭ o păziaŭ cu sfinţenie. -
Apoĭ nu era nicĭ Hubăr omul, care e în stare să se
căciuliască în faţa luĭ Bocioacă.
Dar nicĭ nu-ĭ strica băiatuluĭ să maĭ umble prin
lume, să vază, să înveţe şi să se deprindă a fi om de
