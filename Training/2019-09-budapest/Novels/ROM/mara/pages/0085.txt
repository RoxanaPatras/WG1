85
nopţiĭ Naţl nu maĭ putea să stea, dar nu-ĭ venia nicĭ
să se ducă, precum îĭ zisese prietenul, să se culce.
Păcat de aşa noapte liniştită, păcat de cerul cu
stele şi de luna plină, păcat de tinereţele luĭ să le pe-
treacă dormind! Era un atît de dulce neastîmpăr în
inima luĭ şi-l perdea dormind, iar mîne, poate, nu-l
maĭ putea găsi.
Prea era mult frumoasă noaptea.
Şi cîte s'aŭ schimbat în lume!
Atuncĭ, în ziua de nuntă, noaptea era tot frumoasă,
dar sufletul luĭ se sbuciuma în durerĭ grele. Se cutre-
mura şi acum, cînd îşĭ aducea aminte de ele. Prostiĭ!
Închipuirĭ de copil nepriceput!
Atît îĭ părea dînsa de frumoasă şi de adimenitoare,
inimiĭ luĭ atît de dorită, încît se'nţepenise 'n mintea luĭ
gîndul, că nu e pentru dînsul cu putinţă repaosul su-
fletesc decît în apropierea eĭ, şi ştiind, că nu poate să
fie mereŭ aproape de dînsa, că trebue să-şĭ rumpă gîn-
dul de la dînsa, s'a siluit pe sine şi s'a dus departe,
ca să n'o maĭ vază, să se piardă prin lumea cea mare
şi s'o uite.
Sărac de sufletul luĭ! - cît s'a mistuit el însuşĭ
din sine.
Inima i se încleşta de cîteorĭ se gîndia la condica
luĭ de călătorie.
Îl vedea pe Bocĭoacă, înalt şi uscat, stînd cu con-
dica în mînă şi zicîndu-ĭ cu asprime părintească: Să nu
umbli hoinar! să păzeştĭ cinstea bresleĭ!
De! altfel era scris în condica luĭ. A stat maĭ mult
aşa în plimbate decît pe la stăpîn.
