- 7 -
să pună fie şi măcar numaĭ cîte un creiţar în fiecare
din ceĭ treĭ ciorapĭ; maĭ bucuros se împrumută pentru
ziua de mîne. Cînd poate să pună florinul, ea-l sărută,
apoĭ rămîne aşa singură, cu baniĭ întinşĭ pe masă, stă
pe gîndurĭ şi începe în cele din urmă să plîngă.
Nu doară că i-ar fi greŭ de ceva: cînd simte greul
vieţiĭ, Mara nu plînge, ci sparge oale orĭ răstoarnă mese
şi coşurĭ. Ea-şĭ dă însă samă, cît a avut, cînd a ră-
mas văduvă, cît are acum şi cît o să aibă odată. Şi
chiar Mara să fiĭ, te moĭ, cînd simţĭ, că e bine să fiĭ
om în lumea aceasta, să alergĭ de dimineaţa pînă sara
şi să ştiĭ că n'o facĭ de geaba.
Peste zi ea vede multă lume, şi dacă-ĭ iese'n cale
vre-o femee, care-ĭ place şi ca fire şi ca stare şi ca
înfăţişare, ea-şĭ zice cu tainică mulţumire: ,,Aşa are
să fie Persida mea!“ Iar dacă bărbat e cel ce-ĭ place,
ea-şĭ zice: „Aşa are să fie Trică al meŭ!“
Era una, preuteasa dela Pecĭca, o femee minunată
şi dulce la fire, şi bogată, şi frumoasă: ar fi spart
Mara toate oalele, dacă cineva s'ar fi încumătat să-ĭ
spună, că Persida eĭ n'are să fie tot aşa, ba chiar maĭ
şi maĭ. Iar preuteasa acea stătuse patru anĭ de zile la
călugăritele din Oradea-Mare; era decĭ lucru hotărît,
că şi Persida are să stea cel puţin cincĭ anĭ la călugă-
riţele din Lipova.
A şi făcut Mara ce-a făcut, şi Maica Aegidia,
econoama, i-a făgăduit, că-ĭ va lua copila şi pentru
numaĭ 60 florinĭ pe an, căcĭ e văduvă cu doĭ copiĭ,
sărăcuţiĭ de eĭ. Aŭ trecut însă doĭ anĭ de atuncĭ, Per-
sida împlinise nouă anĭ, şi Mara nu se putea hotărî să
