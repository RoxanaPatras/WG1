250
scăpa de privirile altora, plîngea şi umbla răsleaţă prin
lumea acum pustie, dar ea-şĭ ştergea lacrămile şi nu se
plîngea, nu-şĭ învinovăţia fata şi nu se mînia, nicĭ nu
se turbura măcar, cînd trecătoriĭ se uitaŭ cu milă după
dînsa orĭ vre-un nesocotit o întreba unde-ĭ este fata.
„Nu ştiŭ,“ - răspundea şi cu asta îĭ tăia vorba.
După vre-o patru săptămînĭ a venit Trică să-ĭ
spună, c'a primit scrisoarea dela Persida din Viena şi
o roagă de miĭ de orĭ s'o ierte şi să nu-ĭ poarte gîndul răŭ.
„Să-ĭ scriĭ, - zise Mara ştergîndu-şĭ lacrămile, că
n'o învinovăţesc, şi o plîng şi mă rog mereŭ luĭ Dum-
nezeŭ s'o aibă în paza luĭ şi să-ĭ dee tărie; să-ĭ scriĭ,
că n'are să-ĭ pese de gura lumiĭ şi c'o aştept să vie,
cînd îĭ va fi prea greŭ; să-ĭ scriĭ, - urmă înecată de
lacrămĭ, - că tot mumă îĭ sînt şi că nimenĭ în lumea
aceasta nu poate să aibă pentru dînsa atîta durere ca.
mine.“
Aşa i-a şi scris Trică, - şi răŭ i-a făcut.
Mult s'a sbuciumat Persida pînă ce s'a hotărît în-
tr'un fel; tocmaĭ de aceea însă, hotărîtă odată, ea se
simţia foarte uşurată şi a pornit cu toată inima pe calea
ce-şĭ croise. Trăia într'un fel de beţie, din care nu se
maĭ putea desmeteci, şi atîta dulceaţă era în sufletul eĭ,
încît nu-ĭ intra în minte gîndul, că va putea în viaţa
eĭ vreodată să-ĭ pară răŭ de ceeace a făcut.
„Nu! - zicea dînsa uitîndu-se cu inima deschisă
la Naţl, - orĭ şi ce mi-aĭ face, mi-e destul să-mĭ aduc
aminte de viaţa mea de acum, pentruca să nu mă plîng.“
Pe drum pînă la Viena şi în Viena, oraşul cel mare
şi zgomotos, ea nu vedea decît pe Naţl, care nu maĭ
