- 47 -
nimănuĭ, iar aceasta nu pentrucă s'ar fi sfiit, ci pentrucă
nu ştia nicĭ dînsa ce are. Se temea ea însăşĭ de sine,
simţia c'o apucă din cînd în cînd o pornire năvalnică
şi-ĭ vine să se ducă, ea singură nu ştia unde, şi să
facă, ea singură nu ştia ce. Miĭ şi miĭ de primejdiĭ, ne-
norocirĭ peste nenorocirĭ, zbuciumărĭ peste zbuciumărĭ,
o viaţă plină de nevoĭ, şi de durerĭ: le presimţia, le
vedea, le ştia par'că pe toate cum vin.
„O Doamne! - zise ea cuprinsă de duioşie -
ce bine e la mănăstire! ? ce fericite sînt maicile!“
Mara se cutremură în toată firea eĭ.
„Iţĭ place ţie, fiindcă te-aĭ obicĭnuit cu maicile,
răspunse ea, - o să vezĭ însă, că e pîne şi afară din
mănăstire.“
Maĭ mult n'a zis Mara, dar acum era hotărită să-şĭ
ducă fata la Arad, neapărat s'o ducă şi s'o ţie cît de
mult acolo, ca să se obicĭnuiască cu lumea.
