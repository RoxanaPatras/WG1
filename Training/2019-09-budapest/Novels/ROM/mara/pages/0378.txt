- 378 -
lar Persida se uita mereŭ şi iar se uita la dînsa,
o înţelegea deplin şi ar fi voit să fie singură, ca să poată
plînge. Prea veniseră lucrurile frumos şi peste toate aş-
teptările eĭ bine; era peste putinţă, ca ele să rămîe mult
timp aşa, şi ochiĭ eĭ necredincioşĭ umblaŭ scrutătorĭ dela
unul la altul, ca să afle, de unde să înceapă cea maĭ
apropiată mîhnire.
Naţl, eĭ atît de drag acum, nu era în voia luĭ cea
bună, cum îl ştia de odinioară. Şi cine ştie! ? Poate că
nicĭ n'avea să maĭ fie vre-odată în viaţa luĭ. Vin aniĭ,
vin grijile, vine greul vieţeĭ şi trece veselia inimiĭ.
El era strîmtorat, dus cu gîndul, par'că nu credea
că sînt toate, cum le vede şi nu cuteza să se bucure.
Hubăroaie era perdută în purtarea de grije pentru
lumea adunată la casa eĭ şi avea supărărĭ peste supă-
rărĭ cu ceĭ de afară. Tot se vedea însă, că ochiĭ eĭ se
opresc, de cîte orĭ intră în casă, cu un fel de te-
mere asupra soţuluĭ eĭ. Nimenĭ maĭ bine decît dînsa
nu-l cunoştea, dînsa-l vedea, că tot nu s'a împăcat cu
lucrurile.
Mulţumită, voioasă, omeneşte fericită nu era decît
Mara, care le uitase toate şi se perduse cu desăvîrşire
în clipa de acum. Şi totuşĭ, tocmaĭ dela dînsa a pornit
întristarea inimilor.
Era peste putinţă, ca ea să nu-şĭ aducă în cele din
urmă aminte şi de ceĭ ce nu se bucuraŭ împreună cu
dînsa, iar aceasta o 'nduioşa pe dînsa şi o mîhnia pe
Hubăroaie, care-şĭ reamintia amărăciunea, de care fusese
cuprinsă, cînd a grăit vorbele pentru care Mara îĭ fă-
cuse mustrărĭ. E grozav lucru să doreştĭ moartea cuiva
