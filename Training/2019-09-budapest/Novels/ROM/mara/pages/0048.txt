CAP. v.
Anĭ de tinereţe.
„lar s'a întîmplat ceva!“ - îşĭ zicea Gretl, sluj-
nica Hubăroaeĭ.
Stăpînul eĭ nu plecase, ca de obiceiŭ, îndată după
masă, ci stetea de vorbă cu stăpîna, şi stetea cam de
mult, ceeace nu era a bine.
A intrat de cîtevaorĭ în casă, pentruca să ri-
dice masa, şi i-a găsit mereŭ la fel, el cu pipa în gură
la un colţ de masă, iară ea în celalalt colţ.
Deşi împlinise patru-zecĭ-şi-şase de anĭ şi era
om cu multă chibzuială, Hubăr nu părea de loc a om,
care poate să-ĭ fie tată luĭ Naţl. Lasă că era om bălan,
cam slab şi cu obrajiĭ roşiĭ, după înfăţişare prea tînăr,
dar era în tot felul luĭ de a fi ceva uşuratec, aproape
ştrengăresc. Gura îĭ era croită pe rîs, ochiĭ îĭ jucaŭ
mereŭ în cap, şi lucrurĭ pentru alţiĭ marĭ îĭ păreaŭ
adeseorĭ nimicurĭ. De şi ţinea mult să aibă prietenie
cu popa, cu Beamteriĭ şi cu ofiţeriĭ, se pomenia adese-
orĭ la chefurĭ şi cu oamenĭ maĭ fără trecere, pînă chiar
