- 298 -
„Eŭ, mamă, şi sîngele tăŭ, - grăi dînsa. Nicĭ
odată el n'ar fi ridicat mîna asupra mea, dacă nu l-aşĭ
fi lovit eŭ maĭ înainte. Nu poate un bărbat să treacă
peste una ca asta, şi mi-ar fi mie ruşine, dacă el.“
Uşa se deschise încet şi sfiicios, şi Naţl lasă pe
doctorul Blaubach, un bătrîn mărunţel cu favorite că-
runte, să intre în casă.
Persida se lăsă iar în culcuşul eĭ, iară Mara se ri-
dică şi rămase 'n faţa patuluĭ, stînd dreaptă, ţeapănă şi
cu ochiĭ ţintă la ginerele eĭ, care, zărind-o, se dete cu
capul plecat şi cu faţa galbenă un pas înapoĭ.
Aşa rămaseră eĭ tot timpul, în care doctorul vorbi
încet cu moaşa, ca să se dumiriască asupra stăriĭ, în
care se afla Persida. Cînd doctorul se apropie apoĭ de
pat, ca să cerceteze maĭ de aproape, Mara se dete la
o parte, cam spre uşă, iară Naţl înaintă umilit spre dînsa.
îĭ luă mîna şi i-o sărută de două orĭ una după alta.
Lucrul acesta se petrecuse atît de iute şi în faţa
luĭ Naţl, în mişcările luĭ, în toată înfăţişarea luĭ era atîta
căinţă şi atîta umilire, încît Mara se simţia cu desăvîr-
şire muiată şi abia după cîtva timp se desmetici şi se
dete un pas înapoĭ.
„De! - grăi doctorul, - eŭ puţin ajutor pot să
daŭ aicĭ. Trebue să maĭ aşteptăm, ca natura să-şĭ facă
lucrarea. Dacă s'ar întîmpla ca să peardă prea mult
sînge şi să leşine, să mă chiemĭ, - urmă el întorcîn-
du-se spre moaşă. Pe cît pot să judec, - îĭ zise apoĭ
luĭ Naţl, - copilul e perdut, dar maĭ departe toate aŭ
să se sfîrşiască bine, numaĭ linişte să-ĭ lăsaţĭ, înaintede toate
linişte! Am să maĭ trec pe aicĭ înainte de mezul nopţiĭ.“
