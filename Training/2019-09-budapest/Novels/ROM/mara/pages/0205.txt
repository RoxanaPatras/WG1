CAP. Xv.
Rostul luĭ Bandi.
Sîmbetele după amiazăzĭ, sărăcimea, orbeţĭ, ologĭ,
bătrînĭ neputincioşĭ, copiĭ fără de căpătîĭ, se adunaŭ
venind unul cîte unul la portiţa mănăstiriĭ şi aşteptaŭ
certîndu-se între dînşiĭ pînă după vecernie, cînd Maica
Econoamă ieşia, ca 'n faţa lumiĭ să le împartă milă,
pîne, cîte-o bucată de carne, cîte-un săcuieţ de cartofĭ,
de fasole orĭ de mălaiŭ, cîte-un braţ de lemne în timp
de iarnă şi cîţiva creiţarĭ, toate adunate de maicile cer-
şitoare de prin piaţă, de prin oraş şi de prin împre-
jurime.
Pentruca binecuvîntările miluiţilor să nu se re-
verse numaĭ asupra mănăstiriĭ, Maica Econoama lua cu
dînsa totdeauna pe cîteva dintre fetele cu purtărĭ maĭ
bune, ca aceste să împartă darurile de milă, şi multe
darurĭ a împărţit Persida, mult a fost bineouvîntată de
săraciĭ, al cărora glas străbate de-a dreptul la cer.
Afară de aceasta, mănăstirea avea săraciĭ eĭ, uniĭ,
cărora li se dedea Joia şi Dumineca, iar alţiĭ, care că-
pătaŭ în toate zilele prînzul în mănăstire. Intre aceştĭ
din urmă era şi Reghina cu copilul eĭ Bandi.
