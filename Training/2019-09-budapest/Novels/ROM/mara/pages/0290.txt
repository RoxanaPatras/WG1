CAP. XiX.
Blestemul caseĭ.
Se deprinde omul cu toate, şi Mara se deprinsese
şi ea a nu-şĭ vedea fata, care era numaĭ aci peste Murăş.
Vedea în toate zilele casa, în care o ştia adăpostită, şi
afla în toate zilele, fie dela Talia, fie dela altcineva ce
face şi cum îĭ merge. Aşa trebuia să fie, şi altfei nu
se putea. Se înfipsese în mintea Mareĭ gîndul, că fata
eĭ are în cele din urmă să-l părăsiască pe Neamţ, şi cu
cît maĭ singură o lăsa, cu atît maĭ curînd ajungea să-l
părăsiască. De aceea Trică n'avea nicĭ el să meargă pe
la dînsa: toţĭ trebuiaŭ s'o părăsiască, pentruca, văzîndu-se
singură, să-şĭ vie în fire.
Creştea inima Mareĭ, cînd afla că Persida e har-
nică, strîngătoare şi totdeauna la locul eĭ, şi maĭ vîrtos
creştea, cînd i se spunea, că Neamţul mănîncă şi bea,
perde zilele şi petrece nopţile în joc de cărţĭ: aşa tre-
buia să fie, dacă era vorba, ca Persida să se sature de
dînsul.
Nu s'ar fi împăcat însă Mara atît de uşor cu soarta,
dacă Persida ar fi fost singurul eĭ copil. Il maĭ avea
însă şi pe Trică. Ah, ce fecior! Se făcuse deodată ca
