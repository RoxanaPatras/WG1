CAP. vlĭ.
D a t o r i a.
Măruntă şi uşurică, smerită şi umblînd ca dusă
pesoară totdeauna aspră la vorbă şi la căutătură, dar
blîndă şi duioasă la fire, - Persida şi-o reamintia, o
vedea în gîndul eĭ, o auzia ca'n aievea zicînd:
„Nu, fata mea, lumea aceasta nu e pentruca pof-
tele inimiĭ, ci pentruca datoriile să ni le facem într'însa.“
Şi ştia Persida, care îĭ este datoria: asta o ştiŭ
toţĭ oameniĭ în toate împrejurările.
„Maĭ îtîĭ Dumnezeŭ, apoĭ părinţiĭ tăĭ şi după
aceştia ceialalţĭ binefăcătorĭ aĭ tăĭ.“
Aşa zicea Maica Aegidia.
Ştia Persida; e însă atît de greŭ a-ţĭ face datoria,
cînd nimenĭ nu te ajută, nimenĭ nu te sileşte, nimenĭ
nu ţi-o aduce mereŭ aminte.
Era, sărmana copilă, cuprinsă de spaimă aicĭ în
mijlocul acesteĭ lumĭ, unde nimenĭ nu i se punea în
potrivă. O, Doamne! cîte n'ar fi făcut ea, dacă n'ar fi
fost în apropierea eĭ Trică ? şi ce a făcut, cînd s'a vă-
zut singură de capul eĭ?
