- 372 -
prea îĭ plăcea Mareĭ să arate, că a eĭ e fata, dar maĭ
era la mijloc şi botezul.
Hubăr stăruia, ca copilul să fie botezat cît maĭ
curînd, în casa părinţilor luĭ; Persida ţinea însă, ca co-
pilul să fie botezat maĭ tîrziŭ, cînd va putea să meargă
şi ea la biserică. Iar Mara stăruia alăturea cu fiica eĭ
şi nu se sfia a-şĭ da pe faţă dorinţa, ca tot popa, care
a făcut cununia, să facă şi botezul. De cîteorĭ vorba
venia la aceasta, Maica Aegidia începea să tremure, se
uita cuprinsă de viuă îngrijire în ochiĭ Persideĭ şi nu
maĭ putea să stea.
Tot cam ca Maica Aegidia era şi Hubăroaie. Ar
fi fost, sărmana femee gata să se învoiască cu toate şi să
dea şi sîngele din inima eĭ, numaĭ ca lucrurile să
meargă bine şi Persida să nu fie supărată. Niciodată
însă soţul eĭ nu fusese atît de neliniştit ca acum, şi,
văzîndu-l neliniştit pe el, nu maĭ avea nicĭ ea odihnă.
Cum oare ar fi putut Naţl să fie fericit! ?
Tinea la copilul luĭ ca la lumina ochilor săĭ; adese
orĭ îl cuprindea însă simţămîntul, că prea e grea sarcina
pe care trebue s'o poarte.
Era trecută viaţa fără de grijĭ. El stătea ziua toată
în picoare, alerga de icĭ pînă colo, se bălăbănia cu
slugile, cu oameniĭ din cîrciumă şi cu ceĭ din birt şi
abia acum îşĭ dedea seamă, ce fel îşĭ petrecea Persida
viaţa în vreme ce el stătea de vorbă cu prieteniĭ, se
plimba orĭ îşĭ omoria timpul jucînd cărţĭ. Şi totuşĭ el
era mereŭ la dînsa ca să vadă, dacă nu-ĭ lipseşte ceva,
dacă poate să-ĭ dea vre-un mic ajutor, să-ĭ facă o mică
plăcere.
