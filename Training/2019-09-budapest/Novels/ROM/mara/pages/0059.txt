- 59 -
„Mă duc, - zise el grăbit, - să-ĭ spun, că sîn-
tem aicĭ!“
„Vaĭ de mine! - Aĭ nebunit ? - răspunse ea. -
Ce avem noĭ cu el ?
Doamne! Dacă ĭ-ar fi păsat luĭ de dînsa, ar fi
simţit, că ea îl vede şi s'ar fi uitat înapoĭ şi ar fi sa-
lutat, ca atuncĭ pe pod, atît de cuviincios şi cu faţa
atît de deosebită!
„Cine e acela ?“ - întrebă Milena.
„Un măcelar dela Lipova, - răspunse Persida
cam peste umăr, - feciorul unuĭ prieten al mameĭ. Noĭ
nicĭ nu-l cunoaştem decît din vedere!“
Ce-ĭ păsa eĭ de el ?! - căile lor eraŭ atît de deo-
sebite!
Aşa era în gîndul, dar nu, totodată şi 'n inima eĭ.
Omul acela o prinsese în o clipă de slăbiciune;
el ştia ceva ce singur el ştia, singur el putea să ştie:
ea se ruşina de cîteorĭ se gîndia la el. Îĭ eraŭ nesu-
feriţĭ oameniĭ ce-o însoţiaŭ; ar fi voit, ca lumea s'o
lase în pace, să rămîie ea singură: n'avea dînsa nimic
cu alţiĭ!
Aveaŭ însă alţiĭ cu dînsa şi casa luĭ Claicĭ era
mereŭ plină de prietenĭ de aĭ luĭ Munteanu, ceeace nu
supăra nicĭ pe Seca Lena, nicĭ pe Mara, care ţineaŭ
mult la bogoslovĭ.
Vorba era de nuntă, de veselie, de zile fericite, şi
serile fetele învăţaŭ cu tineriĭ să joace, spre marea
supărare a luĭ Trică, care era nevoit să ia şi el parte
la petrecere.
