- 94 -
Grăind aceste, ea a plecat, tot cum ieşise de-a-
casă, cu pas liniştit şi neşovăitor, iară el a rămas drept,
cu capul ridicat, cu ochiĭ ţintă 'n urma eĭ, dar nemişcat
din loc.
Şi mergînd înainte, ea nu se uita înapoĭ, dar
urechea eĭ era aţintită îndărăt, că doară va prinde paşiĭ
ce se apropie şi tot maĭ mult se apropie.
„Grozavă femee!“ zise el venindu-şĭ într'un tîrziŭ
în fire.
„Urît om!“ zise ea dupăce sosi acasă, apoĭ îşĭ
acoperi faţa cu amîndouă mînile şi lacrămile o năpă-
diră, plînsul o înecă.
„Doamne! - strigă ea încleştîndu-şĭ mînile, -
ajută-mă, că eŭ singură nu maĭ pot.“
Apoĭ se îmbrăcă în pripă şi ieşi din noŭ, ca să
meargă în tîrg, la mama şi la fratele eĭ.
