- 178 -
,,Aĭ vorbit tu cu Bocĭoacă, - întrebă în cele din
urmă Hubăroaia, - orĭ mi-aĭ zis numaĭ, ca să mă
amăgeştĭ, că aĭ vorbit ?““
Hubăr se uită lung la dînsa.
„Ba în adevăr am făcut prostia aceasta, - îĭ răs-
punse el. - Ca să scap de gura ta!“ - adause apoĭ
peste puţin cu amărăciune.
„Nu ştiŭ, cum va fi vorbit, dar văd că n'o să
iasă nimic din toată treaba.“
„Adecă ce vreĭ să iasă! ? - grăi el. - Tu vezĭ,
că de cîteva zile nu maĭ dă pe acasă: numaĭ el ştie
pe unde o fi umblînd şi cum şi-o fi petrecînd nopţile.
Şi dacă vezĭ tu, nu sînt nicĭ alţiĭ orbĭ. Cum să scoată
eĭ stăpîn pe un asemenea nemernic. Mare ruşine!“
„Dacă îĭ eştĭ tată şi nu-ĭ porţĭ de grijă! - întîm-
pină dînsa necăjită. - Le ştiĭ toate, dar nu te-am
văzut şi pe tine odată să facĭ ca alţĭ părinţĭ, să-l ieĭ
de scurt şi să-l întorcĭ în calea cea bună. N'a fost el
aşa! Tu ştiĭ prea bine, că n'a fost; dar ce poate o fe-
meie ca mine, dacă..“
„Tu să tacĭ! - o întrerupse el cu asprime. - Tu
şi numaĭ tu l-aĭ stricat îndopîndu-l cu banĭ! Nu aşa
m'am făcut eŭ om; uite, aşa cum oĭ fi, cu toate păca-
tele mele, dar staŭ pe amîndouă picioarele, fiindcă n'am
aşteptat, ca alţiĭ să-mĭ aştearnă culcuşul: trebuia să-l
laşĭ şi pe el să se lupte cu nevoile vieţiĭ. Cum l-aĭ
făcut, aşa să-l aĭ: eŭ nu maĭ vreaŭ să ştiŭ de el, nicĭ
să-l văd în ochĭ!“
Nu maĭ voia Hubăr, dar tot tată îĭ era fecioruluĭ
săŭ şi nu maĭ avea astîmpăr, nu-şĭ maĭ găsia tigna
