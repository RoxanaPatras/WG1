- 327
e dus, cum fusese vorba, dar acum în curînd nu e
tîrg prin apropiere. Aĭ zice, că te ducĭ, seara undeva,
şi te-aĭ furişa la mine.“
Trică iar începu să tremure. Inchipuindu-se furi-
şat peste noapte în casă la dînsa, era oare-cum ameţit
şi sperios.
„Eŭ mă duc, - zise el luînd o hotărîre, - astă
seară la mama: am putea potrivi lucrurile aşa, ca înainte
de plecare să ne întîlnim.“
„Prea bine, - răspunse Marta înveselită, - o să-mĭ
fac de lucru în bucătărie şi o să trimit pe Simina
undeva. Viĭ apoĭ şi staĭ cu mine, ca să vorbim, să ne
înţelegem.“
Aşa s'a şi făcut.
Seara Marteĭ îĭ era grabă: trebuia neapărat să
calce albiturile ce maĭ rămăseseră necălcate. Cînd apoĭ
calfele se sculară dela lucru, Trică ceru voie dela stă-
pînu-săŭ să se ducă pe la mumă-sa.
„Aşĭ vrea să ştiŭ, - şopti Marta, apropiindu-se
de soţul eĭ, - dacă în adevăr la mă-sa se duce. Pare-
mi-se, că alte drumurĭ are el. O să trimit pe Simina la
Radna, ca să vadă.“
Bocĭoacă era supărat de bănuiala soţieĭ sale, dar
o ştia femeie prepuielnică şi nu maĭ voia să lungească
vorba.
„Trimite-o!“ - răspunse dar, încredinţat că Trică
acasă se duce.
A şi trimis-o, iar după plecarea Simineĭ Trică s'a
furişat în bucătărie, unde Marta călca albiturĭ.
Acum eraŭ bine, la adăpost şi căldură, puteaŭ
