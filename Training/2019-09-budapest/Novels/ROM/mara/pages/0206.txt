- 206 -
Cînd a venit în mănăstire, Persida a găsit-o pe
Reghina stînd cu copilul eĭ, atuncĭ băiat de vre-o patru
anĭ, la uşa bucătărieĭ. Anĭ de zile de-a rîndul le-a dat
mîncarea şi niciodată n'a putut să se uite la ea, fără ca
să tremure de frică.
Maicile o ştiaŭ pe Reghina, care fusese servitoare
la Radna, femee voinică, frumoasă şi în toată firea.
Cînd a născut însă pe Bandi, ea a rămas paralizată
de o mînă şi de un picior, strîmbă de gură şi cam
smintită, încît abia te maĭ putea-ĭ înţelege cu dînsa.
De geaba aĭ fi întrebat-o cine e tatăl luĭ Bandi, căcĭ
zicea totdeauna că nu ştie, şi totuşĭ îşĭ iubia copi-
lul atît de mult, încît îl ţinea, chiar şi băiat de şapte
anĭ, în braţe şi nu voia nicĭodată să mînînce maĭ
'nainte de a se fi săturat el. „Eŭ mînînc ce rămîne!“
- zicea dînsa.
Cîteodată, aşa din senin, o apuca ceva de rămînea
ca'nţepenită, cu ochiĭ sticliţĭ şi vorbia într'aiurea. Atuncĭ
spunea, cum a fugit şi a rătăcit zile şi nopţĭ prin pă-
durea dela Cladova şi cum n'a maĭ voit să moară, cînd
şi-a văzut copilul voinic şi frumuşel.
Şi în adevăr, Bandi era băiat voinic şi destul de fru-
mos la chip, dar fricos, liniştit şi atît de tăcut, încît rar
ieşia vorbă din gura luĭ. N'ar fi fost chip ca cineva să-l
depărteze dela mumă-sa; şedea lipit de dînsa orĭ o
ţinea de poale, cînd ea se ducea pe chinuite undeva.
Bandi era băiat de vre-o opt anĭ, cînd Dumnezeŭ
s'a îndurat de a chemat la sine pe muma luĭ. De aicĭ
înainte el se ţinea ca un căţel după Maica Aegidia, care
peste cîtva timp l-a dat ucenic la un cismar.
