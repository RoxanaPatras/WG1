- 352 -
Dar ce putea să facă! ? - Cu de-a sila, dar le
trase, apoĭ rămase uitîndu-se mîhnită la el.
„Bine, - zise ea, - nu ţi-e ţie ruşine de ceea ce
aĭ făcut ?“
„Nu, - răspunse el, - nu mi-e de loc ruşine. De ce
să-mĭ fie ruşine! ? Dac' aşĭ fi orb, nu mi-ar fi ruşine,
dac'aşĭ fi surd, nu mi-ar fi ruşine: sînt cum m'a lăsat
Dumnezeŭ aşĭ zice şi tot aşa zic şi acum. Nu vezĭ tu, că
mie-mĭ lipseşte ceva! ? Nu sînt om în toată firea. E o
nenorocire, dar n'am ce face!“
Ce maĭ putea să zică! ?
„Cum aĭ putut tu să laşĭ casa aşa singură ? -
grăi dînsa peste cîtva timp.
El se ridică şi se uită frămîntat în luptă cu sine
la dînsa.
„N'am lăsat-o singură, - îĭ răspunse apoĭ rîzînd
cu amărăciune: - a rămas aicĭ fratele meŭ Bandi. -
Da! - urmă el, - să ştiĭ, că mi-e frate, frate adevărat,
feciorul tateĭ întocmaĭ ca mine.
Uită-te bine la el şi-o să vezĭ şi tu că aşa este.
Mi-e frate ? - Asta-ĭ isvorul tuturor nenorocilor!“
Persida nu se putea desmetecĭ.
„Vorbeştĭ într'aiurea! ?“ - grăi dînsa.
„Nu! - răspunse el. - Sînt cam ameţit şi nicĭ
nu ţi-aşĭ fi spus-o, dacă n'aşĭ fi, dar ştiŭ foarte bine
ce spun: Bandi, băiatul Reghineĭ, e fratele meŭ. - Il
văd, îl simt că mi-e frate şi-mĭ aduc aminte de Reghina...
M'aĭ înţeles! ? Tata e om bun, dar s'a înreit, fiindcă
nu poate să uite şi să ne ierte pe mine şi pe mama.
- Tu eştĭ suflet bun, Persido, inimă de diamant: ce
