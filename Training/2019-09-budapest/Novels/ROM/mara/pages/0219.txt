- 219 -
mereŭ te roagă, căcĭ nimic nu poate covîrşi puterea
rugăciuniĭ pornite din inimă curată! Alta scăpare nu aĭ!“
Persida încetul cu încetul se potoli, şi o linişte
senină se revărsă în cele din urmă pe faţa eĭ.
„Sărmana mea mamă! - grăi dînsa în cele din
urmă. - Mult s'a temut dînsa - şi atît de adeseorĭ
mă cuprinde simţămîntul, că repaosul sufletesc numaĭ
aicĭ, între zidurile acestea, aşĭ putea să-l găsesc.“
Maica Aegidia făcu un pas spre dînsa şi, cu ochiĭ
muiaţĭ în lacrămĭ, îĭ apucă cu amîndouă mînile capul
şi o sărută pe frunte.
„Aceasta să fie, - zise dînsa, - cel din urmă al
tăŭ gînd de scăpare, şi atuncĭ, cînd nu-ţĭ va maĭ ră-
mînea nimic, să-ţĭ aducĭ aminte, că sfînta noastră bise-
rică primeşte în sînul eĭ pe toţĭ ceĭ ce caută mîngăiere
şi adăpost.“
Persida îĭ sărută în maĭ multe rîndurĭ mîna, apoĭ
se depărtă cu pas uşor şi astîmpărat.
Se înserase, cînd ea începuse a trece podul, o
seară liniştită şi călduroasă. Apa Murăşuluĭ, liniştită şi
ea, se revărsa oarecum pe furişate şi numaĭ pe la pon-
toane pleoşcăia abia simţit. Din cînd în cînd se arunca
pe icĭ colo cîte o mreană peste luciul eĭ şi cădea iar
plişcăind în valurĭ. Lilieciĭ ieşiţĭ dela Sărărie fluturaŭ
mereŭ pe de-asupra poduluĭ, iar dincolo, peste Mură
.,rat-n
cînta o priveghetoare.
Bandi nu se vedea nicăirĭ.
Persida se opri neliniştită.
Nu maĭ încăpea îndoială, că băiatul a găsit pe
Naţl şi că amîndoĭ o aşteaptă în dosul Sărărieĭ.
