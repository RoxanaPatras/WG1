- 86 -
De geaba! N'a fost el născut să fie măcelar. Şi
nicĭ n'ar avea, dacă e vorba, nevoie să fie. Are el şi
altfel din ce să trăiască. Mare nedreptate i-aŭ făcut, cînd
l-aŭ luat de la şcoală! ce ar fi el acum!
Săraca mama luĭ!
A vrut, ce-ĭ drept, de dragul eĭ, să meargă pe la
rude, dar n'a putut să-şĭ calce pe inimă. Ce are el cu
ele ? Ce să se maĭ lege de oamenĭ, cînd e atît de bine să
fiĭ singur tu de capul tăŭ ?
Greŭ de tot a fost, şi atît era acum de bine.
În turnul de la biserica Minoriţilor şi dincolo,
peste Murăş, în cetate, sunase de mult un ceas, şi el
se plimba înainte pe ţărmul Murăşuluĭ, mergînd cu apa
care, scăldată valurĭ-vălurele în revărsarea luminiĭ de
lună, pleoşcăia mereŭ în liniştea nopţiĭ.
Mult era frumos şi bine!
„Da! - îşĭ zise el, - e maĭ frumoasă chiar
decum fusese, maĭ matură, maĭ altfel, nu ştiŭ cum, -
dar nu e, la urma urmelor, decît o femee care ţĭ place.
fiindcă e făcută ca să-ţĭ placă.“
Îĭ era, par'că nu maĭ poate să înţeleagă, cum a
putut s'o urgisiască.
„Tu m'aĭ nenorocit! - Tu m'aĭ făcut din om
neom!“ - De cîteorĭ, mblînd răslet prin lume, i le-a
zis în gîndul luĭ aceste. Nu! ea nu! Dînsa era duioasă
şi se uita la el cu ochiĭ scăldaţĭ în lacrămĭ şi cu buzele
pe jumătate deschise: era întîmplarea nenorocită la
mijloc !
Asta trebuia să i-o spune eĭ.
