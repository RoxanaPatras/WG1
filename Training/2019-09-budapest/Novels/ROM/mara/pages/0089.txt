- 80 -
- Cum s'ar fi putut să nu-l bage 'n samă, cînd atît
de mare era mulţumirea de a-l vedea trecînd prin faţa
caseĭ ?! Da, să vie, să treacă, dar fără ca Anca, fără
ca Trică să-l zăriască şi fără ca el să vază, că ea
îl vede.
A şi trecut.
Dimineaţa, pe la nouă ceasurĭ, a venit şi s'a dus
mergînd liniştit, cu ţigara 'n gură, cu pălăria turtită în
cap, uitîndu-se drept înainte, caşi cînd n'ar fi ştiut, că
trece pe lîngă casa, în care se afla ea.
lar peste vre-un ceas, s'a întors tot aşa.
Apoĭ nu s'a maĭ ivit decît abia pe la treĭ după
prînz şi s'a întors pe înserate.
Aşa azĭ, aşa mîne şi poimîne ca ierĭ, într'o zi ca
în alta: Persida ştia cînd şi din cotro vine şi cînd şi
şi din cotro se întoarce, ştia, că el sărac sufletul luĭ,
numaĭ la ea se gîndeşte, numaĭ de dragul eĭ trăeşte şi
rabdă zi şi noapte, ca să poată trece în patru rîndurĭ
pe zi prin faţa caseĭ, în care se află ea.
Pînă cînd aşa ?! Cum, Doamne, să n'ajungă din
om neom! ? Cum să nu se prăpădiască!?
Joĭ era Joĭ, şi Vinerĭ în zorĭ de zi Mara avea, ca
de obiceiŭ, să sosiască la tîrg.
„Trică dragă, ieşĭ, te rog, şi spune-ĭ ca să nu
maĭ vie pe aicĭ, maĭ ales mîne să nu treacă!“
Aşa ar fi voit Persida să-ĭ zică frateluĭ săŭ Joĭ
după prînz, dar băiatul avea de lucru, fiindcă aşeza în
lăzĭ marfa pentru ziua de mîne, şi nu putea să-l apuce
singur, iar cînd l-a apucat singur, n'a maĭ putut să-ĭ
zică nimic.
