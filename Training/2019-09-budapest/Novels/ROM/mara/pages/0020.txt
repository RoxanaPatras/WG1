- 20 -
cismarul de peste drum. - La noĭ e regulă! La Ro-
mănĭ însă toate merg una peste alta!“
„Aşa-e!“ - ziseră alţĭ cîţiva, în vreme ce iar
alţiĭ rîseră.
Lucrul ar fi fost bun şi minunat, dacă n'ar fi fost
de faţă şi cîţiva Romanĭ, aĭ cărora obrajĭ se roşiră, fie
de mînie, fie de ruşine.
„Aceasta n'am voit s'o zic, - grăi dar Maica
Aegidia. - E şi la Romanĭ regulă, se vede însă, că
nu pretutindenea.“
„E un păcătos Blăguţă acela“, - adăugă Maria
luĭ Ciondrea, care nu-l putea suferi pe învăţătorul din
Radna.
Mara fierbea în ea.
Ştia, că Papistaşiĭ sînt un neam de oamenĭ duşmă-
noşĭ şi ţinea mult la Blăguţă, care era vestit cîntăreţ
de strană. Îĭ maĭ trecea apoĭ, par'că, şi un fier roşu
prin trup, cînd vedea cum trec peste pod oamenĭ, ba
pînă chiar şi care, fără ca să plătiască creiţariĭ cuve-
niţĭ. Călugăriţa nu putea, în sfîrşit, să aibă dreptate.
„Dar fata mea cum a ieşit din mănăstire ? -
zise ea rostind vorbele cam rar. - Tot învăţătorul
nostru ar fi de vină, dacă copiiĭ s'ar fi înecat în
Murăş ?“
Maica Aegidia se sperie şi începu să tremure. Nu
era deprinsă cu lumea, în mijlocul căreia se afla, şi o
trecură fiorĭ recĭ, cînd se gîndi, că oameniĭ aceştia ar
putea să se porniască la ceartă. Îĭ era ca şi cînd din-
colo, pe dealurile de la Radna, s'ar fi pornit o furtună
cu pohoiŭ, care 'n toată clipa putea să fie aicĭ.
