- 381 -
ras şi cu mustăcioara răsucită, bine strîns la brîŭ, şi cu
căciula pe-o ureche, dar de geaba maĭ căutaĭ în el pe
prostolanul motolog, din care putea orĭ şi cine să facă
ce vrea..
„Bocĭoacă e prost! - grăi el cînd Persida îşĭ spuse
supărările. - A fost totdeauna şi o să şi rămîie toată
viaţa luĭ. Am eŭ să-l dumiresc şi-o să vezĭ, că toate aŭ
să meargă strună.“
Uşurel apoĭ, fără de grije, caşi cînd nimic nu s'ar
fi întîmplat, el s'a dus la Bocĭoacă, dar la Bocĭoacă, nu
la nevasta luĭ.
Era foarte supărat Bocĭoacă, dar cînd l-a văzut că
vine şi vine rîzînd, cînd l-a văzut că-ĭ cam şoldiş, dar
altfel de tot bine, nu maĭ avea nicĭ el ce să-ĭ facă.
„Ştiŭ că te-aĭ supărat! - îĭ zise Trică. - Dac'aĭ
cerceta maĭ de aproape, n'aveaĭ de ce, dar te-aĭ supărat:
uite, bate-mă, trage-mĭ pălmĭ, caşi cînd ţi-aşĭ fi fecior,
că te-am avut ca tată, - apoĭ să fim tot ca maĭ nainte!“
Bocĭoacă clătină din cap. Iĭ era foarte greŭ, dar
nu putea.
„Ce-a fost, a trecut! - grăi el scoţînd vorbele cu
anevoie. - Eŭ ţi-am spus şi tot ţi-am spus să te puĭ
bine cu jupîneasa: ce să-ţĭ fac, dacă n'aĭ voit să mă
înţelegĭ.“
Trică se uită lung şi cam cu milă la el, apoĭ îl
apucă de braţ.
„Dacă jupîneasa e stăpînul caseĭ, - zise, - să
mergem la ea.“
„Nu e stăpînul caseĭ, - răspunse Bocĭoacă, - dar
pacea caseĭ dela ea atîrnă şi asta n'o daŭ pentrn nimic.“
