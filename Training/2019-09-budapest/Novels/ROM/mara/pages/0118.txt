- 118 -
Dimineaţa s'a sculat pe cînd se mijia de zi. Ştia,
că Mara pleacă foarte de dimineaţă şi ţinea s'o găsiască
acasă; şi totuşĭ el îşĭ făcea de lucru, şi par'că ar fi dorit
în fundul inimiĭ luĭ, ca să vie prea tîrziŭ la casa eĭ.
Aşa a şi fost: portiţa era încuiată.
S'a dus cu inima încleştată la pod, unde ştia c'ar
putea s'o găsiască. Nu era nicĭ aicĭ. El o vedea însă
din jos de pod, la depărtare de cîteva sute de paşĭ,
unde oameniĭ încărcaŭ lemne pe plute, - dar nu s'a
dus la ea. De ce să meargă ? Tot era maĭ bine, maĭ
firesc să vorbiască maĭ înainte cu Persida.
A plătit dar omuluĭ, pe care l-a găsit acolo, crei-
ţariĭ şi a trecut podul.
lar acum îĭ venia să se întoarcă iar înapoĭ la
Butenĭ.
Trecuseră opt ciasurĭ. Cum putea el să sune acum,
la un timp atît de nepotrivit. Era peste putinţă să i se
dea voie de a vorbi cu dînsa.
El îşĭ luă inima în dinţĭ şi sună.
„Ce doriţĭ ? - îl întrebă sora bătrînă, înaltă şi
slabă, care se ivi în uşă.
„Aşĭ putea, vă rog, să vorbesc cu domnişoara Per-
sida Bărzovanu ?“ - întrebă el.
„Domnule, acum nu se poate, îĭ răspunse sora. -
Şi, - adause ea, - nicĭ nu ştiu cine sînteţĭ d-voastră.“
El scoase din portofelul săŭ un bilet de vizită şi
i-l dete.
„Să spuneţĭ, - îĭ zise, - domnişoareĭ, c'o rog
să mă vestiască, dacă şi cînd voĭ putea s'o văd.“
