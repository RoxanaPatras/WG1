- 67
Să-ĭ spuneţĭ, vă rog, că m'aţĭ văzut şi sînt bine, dar
n'am maĭ putut aştepta!“
„Bine, bine! - răspunse Mara, - o să-ĭ spun.
Păcat! o să-ĭ pară foarte răŭ! - Heĭ! - urmă
ea peste puţin, - greŭ se desparte mama de copilul
eĭ, maĭ ales cînd unul singur are!“
„Vă mulţumesc!“ - grăi dînsul încet, apoĭ strînse
mîna Mareĭ, se închină şi se întoarse iar cu capul ridi-
cat şi cu faţa deschisă la Persida, care vorbia cu Co-
dreanu par'că puţin îĭ pasă.
„Domnişoară! - grăi el întinzîndu-ĭ mîna, - rămas
bun. Eŭ mă duc mîne maĭ departe.“
Ea-şĭ lăsă mîna moartă în a luĭ.
„Unde ?“
„Maĭ întîĭ la Buda, apoĭ la Pojon, la Viena şi
Dumnezeŭ maĭ ştie unde. Doĭ anĭ fără cincĭ săptămînĭ
am să tot umblu.“
Ea dete din cap. Ce putea să-ĭ răspundă? - Păcat
numaĭ c'a venit acum aicĭ!
Nicĭ măcar în ochiĭ luĭ nu s'a uitat, nicĭ în urma
luĭ n'a privit.
Şi el s'a dus fără ca să se uite înapoĭ.
Ce aveaŭ, la urma urmelor, eĭ doĭ unul cu altul ?!
