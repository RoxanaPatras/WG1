- 133 -
rele eĭ, şi era 'n căutătura eĭ şi împrejurul buzelor eĭ
ceva îndărătnic, aspru şi nemilos, par'c'ar fi voit în
toată clipa să strige: trebue!
Era cu toate acestea foarte voioasă şi ar fi voit
s'adune toată lumea ca să-ĭ spună, că fratele eĭ a venit
s'o ia la biserică şi are să rămîie aicĭ.
„Dar, - zise el, - mergem la noĭ la biserică.“
Ea stete puţin pe gîndurĭ.
„Nu, - grăi apoĭ, - rămînem tot la Lipova, şi
ne ducem după biserică acasă!“
Înzadar, femea tot femee! Se uita la fratele eĭ
celt înalt şi lat în umerĭ, care-şĭ pusese hainele negre
şi trecuse pe la bărbier maĭ 'nainte de a fi venit la
dînsa. Ea-ĭ potrivi legătoarea la gît şi-ĭ scutură pe icĭ
pe colo haina atingînd-o uşurel cu vîrful degetelor:
voia să meargă cu el la biserica de aicĭ, unde toţĭ o
cunoşteaŭ.
Iară el voia numaĭ ceea ce vrea dînsa.
O luară dar, tot ca odinioară, în dreapta, ca să
treacă prin faţa măcelărieĭ.
Ce deosebire însă!
Atuncĭ ea ştia, că Naţl are s'o vadă trecînd şi
totuşĭ era cuprinsă de un fel de leşin: acum nicĭ prin
gînd nu-ĭ trecea, că are să dea ochĭ cu el, şi totuşĭ n'a
tresărit, cînd l-a zărit în uşa măcelărieĭ, ci s'a uitat
lung şi fără de sfială la el.
Ce schimbare într'un timp atît de scurt! Nu-ĭ
vorba, şorţul îĭ era şi acum curat şi cărarea i se vedea,
ca odinioară, prin părul neted peptenat, dar era măce-
lar adevărat: om cu faţa plină şi maĭ mult roşie decît
