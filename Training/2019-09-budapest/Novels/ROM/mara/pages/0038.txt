- 38 -
Îĭ era par'că o apucase un fel de nebunie, care
a trecut.
Da! a fost o ne maĭ pomenită ştrengărie, de care
îĭ era ruşine, şi mult ar fi dat, ca nicĭ el să nu fi bă-
gat de seamă, cînd ea a deschis fereastra.
Dar, la urma urmelor, de ce a şi deschis-o ? Nu-
maĭ şi numaĭ, ca să-ĭ arăte, că puţin îĭ pasă de dînsul,
că poate, dacă vrea, s'o deschidă, - numaĭ şi numaĭ,
ca să rîdă de dînsul.
Ar fi voit să i-o scrie aceasta pe o bucată de
hîrtie şi să-ĭ arunce hîrtia, cînd îl va maĭ vedea stînd
ca un smintit în faţa ferestriĭ.
Dar îĭ era ruşine.
Era nesuferită viaţa aicĭ în mănăstirea aceasta,
unde dînsa era atît de singură, şi inima i se bătea maĭ
iute şi maĭ tare decît de obiceĭ, cînd se gîndia, că peste
cîteva zile va eşi şi va sta iar acasă, cu fratele eĭ, cu
Trică al eĭ, care acum nu maĭ era ucenic, ci calfă, un
adevărat flăcăŭ, cu care poţĭ vorbi.
S'a şi bucurat Persida de Sîmbăta Floriilor, cînd
Trică a venit s'o iee şi s'o ducă acasă.
Ce om se făcuse! Era tuns abia acum şi îmbrăcat
în haine nouă-nouţe, din creştet pînă în călcîie toate
nouă. Nu-ĭ vorba, hainele îĭ eraŭ cam largĭ şi mînecile
surtuculuĭ ajungeaŭ pînă la degete, dar nimic nu era
din tîrgul de vechiturĭ - ca maĭ nainte.
Deşi îmbrăcat însă în haine nouă, Trică se simţia
foarte strîmtorat în faţa suroriĭ sale, care era şi maĭ
mare, şi maĭ frumoasă, şi maĭ nu ştiŭ cum decît Milena
luĭ Claicĭ cea logodită acum cu un teolog.
