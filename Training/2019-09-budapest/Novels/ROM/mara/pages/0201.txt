- 201 -
deriĭ şi aşa aŭ tresărit înveseliţĭ ca din senin toţĭ ceĭ
adunaţĭ în biserică.
Era par'că un suflet străbate prin toţĭ şi un sin-
gur fior de bucurie trece prin acest suflet.
Numaĭ o clipă însă. Clipa următoare, maĭ 'nainte
de a-şĭ fi dat oameniĭ seamă despre cele petrecute,
Persida rămase cuvioasă şi cu ochiĭ ţintiţĭ spre pămînt
la locul eĭ. Era o atît de aspră mustrare în faţa eĭ,
încît el îşĭ plecă ochiĭ ruşinat şi porni spre strana din
partea luĭ. Abia acum simţia, că prea a luat-o oblu
înainte şi că trebuia să le facă toate caşi cînd ar fi
venit aicĭ, ca să se întîlniască cu alt cineva. Intrînd dar
în strană, el dete mîna cu bătrînul Blăguţă, apoĭ -
peste puţin - îĭ spuse pe şoptite, că are o vorbă cu
părintele Andreiŭ. Iar după sfînta liturghie, cînd Bo-
cĭoacă se sfătuia cu oameniĭ de încredere aĭ bresleĭ,
Naţl ştiricia dela părintele Andreiŭ, la cine ar putea să
găsiască aicĭ la Radna viţeĭ de tăiere.
Atît de bine le potrivise toate, încît pînă chiar şi
Persida ea însăşĭ, întorcîndu-se acasă, stetea la îndo-
ială, dacă el a venit orĭ nu pentru dînsa la biserică.
Singur el ştia şi acum, cît de greŭ i-a fost să nu
meargă în urma eĭ, ca s'o vadă cel puţin din depăr-
tare, şi întorcîndu-se spre Lipova, era şi el pătruns de
simţămîntul, că ar fi o ne maĭ pomenită mişelie să-şĭ
calce pe inimă, cînd atît de mult o doria.
Ce-ĭ păsa luĭ acum de hotărîrea bresleĭ. Tot una
îĭ era, cînd şi cum va face tăietura de măiestru. Un
singur lucru ştia: că e o grozavă nenorocire pentru
dînsul de a fi fost născut din părinţiĭ luĭ şi, lucru în-
