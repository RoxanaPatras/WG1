- 363 -
şi cu faţa aspră a cerut binecuvîntarea stariţeĭ, ca să
poată merge la fata eĭ.
Trecuse atîta timp de cînd nu se maĭ văzuseră,
şi atît de multe s'aŭ petrecut în timpul acesta. Era însă
la mijloc un suflet nevinovat, şi maica Aegidia intră în
cîrciuma dela Sărărie ca într'o biserică, sfiicioasă şi cu
pas uşor.
Tot aşa a şi eşit peste vre-un ceas, ca să meargă
la părintele Pleban, care s'a dus apoĭ fără de întîrziere
la Hubăr, căcĭ vorba era să scape treĭ suflete rătăcite.
„Ştiŭ de ce aĭ venit şi ce vreĭ! - îĭ zise Hubăr
- Nu mi-a spus nimenĭ, dar mi-e destul să te văd, ca
să ştiŭ. Uite, i le iert toate, toate le trec cu vederea,
toate le uit caşi cînd n'ar fi fost niciodată: nu-l pot
însă ierta, că nepotul meŭ e copil nelegiuit.“
„Tocmaĭ de aceasta e vorba! - grăi Plebanul aşezat.
- E o nenorocire, că aşa aŭ venit lucrurile, dar trebue
să ne ferim de alta maĭ mare: să-ĭ cununăm cît maĭ
curînd, pentruca copilul să fie botezat ca născut din
părinţĭ, carĭ trăesc în căsnicie binecuvîntată de sfînta
biserică.“
„Minciunĭ! - strigă Hubăr. - Pata tot rămîne.
Grozav am fost pedepsit eŭ pentru cîteva clipe de uşu-
rinţă! Nu mi-e destul, că trebue să-mĭ ştiŭ copilul de
pripas, dar am ajuns să maĭ am şi un nepot nelegiuit.“
„Despre aceasta să nu vorbim. - grăi Plebanul
cu oarecare asprime. - Ti-aĭ făcut datoria şi trebue
să ţi-o facĭ pînă în sfîrşit. Copilul născut din adulter
nu găseşte milă nicĭ la oamenĭ, nicĭ la Dumnezeŭ: el
n'are loc în rîndul creştinilor şi e suferit numaĭ în tinda
