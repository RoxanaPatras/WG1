- 368 -
Un dar pentru noul născut. Un semn de iubire
pentru nora luĭ!
El se duse la dulap şi luă din lădiţa de fer zece,
apoĭ două-zecĭ şi cincĭ şi în cele din urmă toţĭ galbeniĭ,
pe care-ĭ strînsese, peste treĭ sute, apoĭ scoase şi cutia
cu argintărie.
,,Să li-o dăm lor că noĭ de geaba o ţinem.“
,,Să li-o dăm!“ - răspunse Hubăroaie rîzînd cu
mulţumire.
Şi tot astfel, ca de zi mare, aşteptaŭ şi Naţl cu
Persida.
Se vede însă, că zi cu desăvîrşire senină nu e în
lumea aceasta cu putinţă.
Mara era şi ea mulţumită, dar nu se bucura cu toată
inima: prea îĭ era drag copilul acela, pentruca să se poată
împăca cu gîndul, că are să fie păpistaş. Iĭ era par'că
maĭ bucuros l-ar şti aşa nebotezat, şi singura eĭ vorbă
era: „Voĭ faceţĭ cum ştiţĭ; al vostru e copilul!“
Apoĭ maĭ era la mijloc şi Bandi, care se uita la
copilul Persideĭ ca la un noŭ soare răsărit pe cer. In
mintea luĭ nu putea să intre gîndul, că Hubăr va atinge
copilul acesta. Nu era în lumea aceasta, pentru dînsul, om
maĭ urgisit, decît acel Hubăr, de care răposata luĭ mumă
fugia înspăimîntată, care-şĭ alungase feciorul şi-ĭ
făcuse Persideĭ atît de multe zile amare. Iĭ venia decĭ.
să fugă, cînd a aflat, că vine Hubăr. Nu! niciodată
n'ar fi crezut, că poate Persida să fie atît de nemernică,.
ca să stea de vorbă cu un om ca Hubăr, şi acum, cînd.
ştia că dînsa-l aşteaptă, îĭ era par'că n'a maĭ rămas.
pentru el nimic în lumea aceasta. Şi totuşĭ: ar fi voit
