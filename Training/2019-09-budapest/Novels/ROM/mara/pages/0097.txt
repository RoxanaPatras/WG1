- 97 -
tovarăş pe prietenul săŭ Liubicek; deoarece însă el era
în slujbă, iar Liubicek era chiar Beamter, numaĭ eĭ
singurĭ ştiaŭ de tovărăşie şi sarcina cădea întreagă
asupra Mareĭ.
Nu-ĭ vorba, ştia dînsa, că n'are să rămîie în pa-
gubă cînd Hubăr îĭ este tovarăş; ba Liubicek îĭ făcuse
şi contractul aşa, ca să scape uşor cu el. Avea să plă-
tiască treizecĭ şi patru de miĭ de florinĭ în patru anĭ.
Zece miĭ plătise la încheierea contractuluĭ, şi ceilalţĭ
avea să-ĭ plătiască tot cîte şase miĭ pe an. Mult bănet
îĭ maĭ trebuia însă, ca să taie pădurea, s'o facă stîn-
jenĭ, să care stînjeniĭ la Murăş şi să cumpere plute
venite cu sare, ca să ducă lemnele la Arad. Mult bănet
şi multă bătaie de cap pentru o biată de femee ca dînsa,
maĭ ales că Hubăr îĭ dădea baniĭ numaĭ cu împrumu-
tare, şi luase dela el unsprezece miĭ pe lîngă şapte miĭ
cheltuite dela dînsa.
Cînd s'a dus în pădure, a cuprins-o desnădăjduirea.
Eraŭ acolo lemne, ca să scoată din ele şi de patru orĭ
cele treizecĭ şi patru de miĭ; dar cum să le taie ? cum
să le care ? cine să cumpere atîta păcat de lemne?
Acum, dupăce-şĭ găsise cumpărătoriĭ, ştia şi dînsa
cum şi cine.
A adunat lemnele, pe care le găsise tăiate, le-a
amestecat cu altele tăiate de curînd şi a făcut nu maĭ
puţin decît opt sute treizecĭ de stînjenĭ, pe care-ĭ avea
aduşĭ pe cincisprezece plute aci la ţărmure. A luat
dela Hubăr o scrisorică pentru căpitanul Mareck din
cetate, dela Liubicek alta pentru Staieramt, dela maica
Aegidia a treia pentru părintele Quardian şi dela părin-
Slavicĭ: „Mara“
