- 91 -
apucă la stînga, de unde ştia, că are el să vie, ca să-ĭ
iasă în cale.
Sosind la colţ, ea îl zări în depărtare, venind din-
spre stînga, pe uliţa Morarilor, care taie pe cea din
care dînsa venise şi trece la dreapta, înainte spre
Murăş.
Zărind-o, el se înveseli şi-şĭ iuţi pasul, iară dînsa
o luă în pas lin spre Murăş, ca să-l scoată în răchi-
tişul dela capul uliţiĭ, de unde se auzia tocănirea
morilor.
Paşiĭ luĭ răsunaŭ tot maĭ cu apropiere în dosul
eĭ, căcĭ tot maĭ încet mergea dînsa şi tot maĭ zburiş
venia el.
La marginea răchitişuluĭ el o ajunse, o luă de
mînă, şi aşa, ţinîndu-se de mînă, înaintară îăl
desfrunit-
„Eŭ nu maĭ pot!“ - zise ea frîntă.
„Ce nu maĭ poţĭ ?“ - întrebă el voios.
Persida se uită lung la el.
„De ce te-aĭ făcut atît de jerpelit ?“ - îl întrebă
ea cuprinsă de un fel de frică.
„Hmh! - răspunse el rîzînd din toată inima.
Ştiĭ că e bine! ? - Jerpelit! - Asta nu mi-a maĭ zis-o
nimenĭ.“
„Fiindcă altora nu le pasă!“
„Apoĭ tocmaĭ asta e, - grăi dînsul. - Ce-mĭ
pasă mie de toată lumea aceasta, căreia nu-ĭ pasă de
mine! ?“
„Dar, - zise ea mîhnită, - omul trebue să ţie
la sine.“
