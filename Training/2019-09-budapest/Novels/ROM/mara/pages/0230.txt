23o
mumeĭ sale, ca să bage de seamă, s'o închidă pe Per-
sida în mănăstire, orĭ s'o păziască într'altfel maĭ bine.
Aşa şi era hotărît să facă. N'a putut însă. Cînd era să
se ducă, îĭ venia greŭ, îĭ era ruşine.
„Am, - îşĭ zise el, - să vorbesc cu Persida des-
chis, cum am maĭ vorbit, şi să-ĭ spun, cum i-am maĭ
spus, că are să fie răŭ, dacă nu se fereşte de Neamţul
acela.“
Nicĭ asta nu-ĭ venia însă s'o facă. Simţia acum,
ceea-ce atuncĭ încă nu putea să simţă, că de geaba-ţĭ
daĭ silinţa să păzeştĭ pe un om, cînd el însuşĭ nu se
păzeşte. Ce ar fi făcut adică el, dacă cineva i-ar fi zis
să nu se maĭ uite la stăpînă-sa, să nu se maĭ apropie
de dînsa, să nu maĭ vadă braţele eĭ şi carnea cea moale
de pe gîtul eĭ!? - S'ar fi supărat foc şi tot ar fi făcut
cum îl trage inima. Ştia şi el însuşĭ şi nu maĭ era ne-
voie să-ĭ maĭ spună şi alţiĭ, că e primejdios lucru acesta
şi se ferea de el: tot aşa ştia şi Persida, că trebue să
se ferească de Neamţul.
Maĭ bucuros ar fi fost Trică să nu facă nimic, să
nu se amestece, să lase lucrurile în mersul lor: era însă
la mijloc stăpînă-sa, care par'că nu se maĭ uita la el
ca maĭ înainte.
Trebuia să facă ceva, - să arate, că e om şi el.
Trebuia, dar nu ştia ce, iar omul se supără, cînd
nu ştie să facă, şi supărarea te pune în cele din urmă
la cale.
Frămîntîndu-se aşa din el, Trică a ajuns în cele
din urmă de-ar fi fost în stare să se arunce ca un leŭ
asupra luĭ Naţl, care atît de mult îl supăra.
