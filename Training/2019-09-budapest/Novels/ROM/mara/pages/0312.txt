- 312 -
potrivise lucrurile astfel, ca nicĭ dînşiĭ să nu meargă
pe la Mara, nicĭ Mara să nu vie pe la dînşiĭ. Nu c'ar
fi avut poate ceva pe sufletul eĭ, dar o ştia pe Mara cu
gura slobodă şi ţinea să nu umple capul luĭ Bocĭoacă
de presupunerĭ, care-l făceaŭ bănuitor. Asta însă nu putea
să i-o spună Persideĭ. Viclenită, ca toate femeile, cînd
vorba e de lucrurĭ, care le privesc de aproape, ea se
bucura, că n'a ajuns Persida să vorbiască cu Bocioacă.
Lasă-le toate pe mine şi fi liniştită, - grăi dînsa.
- Să nu maĭ faceţĭ nimic şi să nu maĭ vorbiţĭ cu
nimenĭ fără de ştirea mea. Le pun eŭ toate la cale şi
o să vă spun ce maĭ aveţĭ să faceţĭ.“
Pătrunsă în adevăr de simţămîntul, că Trică n'are
să fie luat la oaste, ea rostise aceste vorbe cu atîta
căldură, încît Persida se linişti pe deplin şi, uitînd
cele petrecute, o îmbrăţişă şi o sărută la despărţire ca
pe cea maĭ bună, acum chiar singura eĭ prietenă.
Dar şi putea să fie liniştită.
Deşi n'avea de gînd să-ĭ vorbească luĭ Bocĭoacă,
Marta era din ce în ce maĭ neliniştită de gîndul, că
vine recrutarea şi astfel din ce în ce maĭ hotărîtă de a
face tot ceea ce-ĭ stă prin putinţă, ca să-l scape pe
Trică. Nu ştia încă ce anume are să facă, dar se gîn-
dea, şi, deşi ea se întoarse la ghergheful eĭ ca şi cînd
nimic deosebit nu s'ar fi întîmplat, ochiĭ eĭ scăpaŭ adese-
orĭ la Trică, şi acesta simţia din ce în ce maĭ mult, că
e vorba de el, şi era din ce în ce maĭ neastîmpărat.
Trebuiaŭ să vorbiască.
Eĭ steteaŭ în fiecare zi în maĭ multe rîndurĭ, adese-
orĭ chiar ceasurĭ întregĭ singurĭ, - aşa din întîmplare,
