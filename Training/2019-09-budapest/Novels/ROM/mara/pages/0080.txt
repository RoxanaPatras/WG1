- 80 -
să plîngă, cînd n'a fost nimic, n'are, nu poate să fie
nimic între ea şi el ? Şi-a făcut ea, aşa din senin, un
gînd şi l-a perdut.
Ziua următoare era Duminecă.
Dimineaţa a căzut brumă groasă, după răsărirea
soareluĭ s'a lăsat negura, iar înspre ameazăzĭ, soarele
a risipit ceaţa şi cerul s'a înseninat. Era una din zilele
de toamnă, în care mereŭ îĭ vine omuluĭ să plîngă.
Prin văzduhul curat şi proaspăt fluturaŭ, căzînd alene
spre pamînt, lungĭ fire de păinjeniş, iar de pe duzĭ se
scuturaŭ din cînd în cînd frunzele brumate.
„Haĭ să mergem la Păduriţă! - zise Anca după
masă, - că n'o să ne maĭ ducem anul acesta!“
„Să mergem, - îĭ răspunse Persida. - Dar -
adause peste puţin, în silă, fără ca să voiască, - să
mergem numaĭ noĭ.“
Era departe pînă acolo, aveaŭ să treacă tot oraşul,
deoarece crîngul orăşenesc se află tocmaĭ la cealaltă
margine.
Dar nu voiaŭ nicĭ ele decît să se plimbe, şi le
era destul să se ducă şi să se întoarcă, pentruca plim-
bare să fie.
În crîng era multă lume, ca 'n timpul răcoroaselor
serĭ de vară, şi era ceva nespus de duios în fîşăiala
frunzelor de plop ae curînd căzute.
venise şi el, şi umbla aşa singur pe una din cără-
rile maĭ dosnice.
Era tot el, dar cu faţa oarecum buhăită şi bătută
de vînt, cu părul lung şi încălcit şi îmbrăcat în haine
vechĭ şi soioase.
