- 181 -
la feciorul săŭ, dar nu-l maĭ urmă înainte ci se depărtă
fără ca să se maĭ uite înapoĭ.
Hubăroaia, care stătuse tot timpul cu inima încleş-
tată, rămînînd acum singură cu feciorul eĭ, începu să
şteargă lacrămile ivite una cîte una în ochiĭ eĭ, în vreme
ce el îşĭ făcea de lucru cu închiderea măcelărieĭ.
El n'o vedea plîngînd, dar ştia că plînge orĭ are
să plîngă şi-ĭ era foarte greŭ să se întoarcă spre dînsa.
Dupăce încuie dar uşa despre uliţă, el se aşeză, tot cu
spatele spre dînsa, pe scaunul de lîngă butuc şi rămase
cu mînile pe genunchĭ, cu ochiĭ închişĭ şi cu capul
plecat în jos. Nu maĭ simţia, nu maĭ gîndia nimic:
era istovit şi toate îĭ păreaŭ a pustiŭ.
Ea începu să plîngă pe 'năbuşite.
„Mamă! - zise el în cele din urmă, întorcîndu-se
spre ea. - Nu plînge că o să aĭ de aicĭ înainte de ce
să plîngĭ. - Pe mine nu maĭ mă vezĭ! - Nu plînge,
că se 'ntîmplă o nenorocire îngrozitoare! Eŭ nu ştiŭ
ce fac, dacă maĭ daŭ ochĭ cu el!“
Ea-şĭ şterse lacrămile, apoĭ se ridică şi se uită cu
un fel de frică la el.
„Nu e lucru curat, - zise ea, - şi Dumnezeŭ
ştie, dacă nu e cineva, care s'a vîrît la mijloc, ca să
turbure liniştea caseĭ mele, - ştie, - urmă ea cu as-
prime, - şi nu iartă, fiindcă e mare păcatul!“
Naţl se uită cîtva timp tremurînd la ea, apoĭ îşĭ luă
pălăria şi se depărtă cuprins de simţămîntul, că de aicĭ
înainte el stă singur în lume.
