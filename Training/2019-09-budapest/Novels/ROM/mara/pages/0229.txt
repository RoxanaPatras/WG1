229 -
ba nicĭ nu cred“: nevastă-sa însă ştia hotărît şi credea
neîndoios, că serile Naţl se duce să se întîlniască cu
Persida, - şi cînd o nevastă ştie şi crede ceva, puţin
maĭ trece pînă ce ştiŭ şi vecinele.
„Aha!“ - zise Marta, cînd vorba ajunse pînă la
dînsa, şi, - ce ţi-e femeea!? - par'că se bucura, c'a
prins-o pe Persida cea smerită. Zicea, fără îndoială, că
nu crede, şi era foarte supărată, că alţiĭ cred; trebuia
decĭ să-ĭ spună şi luĭ Trică o vorbă, ca să ştie băiatul
şi să-ĭ spună şi mameĭ sale cam ce fel vorbeşte lumea.
Trică s'a făcut foc, nu însă pentrucă soră-sa se
întîlneşte cu Naţl, ci pentru că-ĭ era ruşine de stăpînă-sa.
Nu! Era peste putinţă! Naţl a fost totdeauna şi
era maĭ ales acum, în gîndul luĭ, cel maĭ nemernic om
şi nu putea să se uite Persida decît cu groază la un
asemenea om.
El cu toate acestea se temea şi cu cît maĭ mult
se gîndia, cu atît maĭ viuă îĭ era temerea.
Omul acela turbat, maĭ ales acum, era în stare să
le facă toate, ca s'o scoată din minţĭ pe Persida, s'o
ademeniască, s'o înşele, s'o prostiască.
Şi nu-ĭ făcea bine luĭ Trică să se gîndiască la
asemenea lucrurĭ. Era tocmaĭ la vîrsta, cînd e maĭ ne-
bunatic flăcăul, şi, gîndindu-se aşa, el vedea mereŭ în
faţa luĭ pe stăpînă-sa şi se înspăimînta. .. Ce-ar zice ea,
dacă Persida într'adevăr ar fi, în cele din urmă, destul
de slabă, ca să intre în voile Neamţuluĭ!? Grozavă ruşine.
El trebuia să facă ceva!
Dar ce să facă ?
Lucrul cel maĭ firesc era să se ducă şi să-ĭ spună
