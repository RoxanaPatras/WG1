- 375 -
Se supusese Mara, dar nu se împăcase şi-ĭ venia
din cînd în cînd să se repeadă, să ia copilul şi să fugă
cu el din biserică. Iĭ era par'că i-l iaŭ, i-l răpesc,
i-l aruncă în prăpastie adîncă, în foc mistuitor, - şi
atît nepot avea şi dînsa.
Cînd părintele Pleban se ivi îmbrăcat în odăjdiĭ,
ca să înceapă botezarea atît de neobicnuită, Mara făcu
un pas înainte şi apoĭ pas cu pas, stînd mereŭ şi fă-
cînd iar un pas înainte, tot maĭ potolită, tot maĭ muiată,
ea se apropie.
Cînd preotul vărsă apa sfîntuluĭ botez în capul
copiluluĭ, ea tresări străbătută de fiorĭ şi ochiĭ i se um-
plură de lacrămĭ.
Acum era păpistaş, nepotul eĭ, cel maĭ iubit din-
tre toţĭ oameniĭ era păpistaş.
„E frumos! grăi dînsa întorcîndu-se spre Persida.
- E frumos şi la dînşiĭ botezul! Oamenĭ sîntem cu
toţiĭ, tot creştinĭ, creştinĭ adevăraţĭ, tot un Dumnezeŭ
avem.“
„Draga mea mamă! - grăi Persida şi o îmbră-
ţişă. - Dac'ar fi toţĭ ca tine, n'ar fi în lumea aceasta
decît fericire!“
Atît era de fericită Mara, încît îmbrăţişă pe Maica
Aegidia, pe Naţl, pe Hubăroaie, pînă chiar şi pe Hubăr,
care nu rîdea nicĭ acum, ar fi fost în stare să îmbrăţi-
şeze pe toţĭ ceĭ adunaţĭ în biserică.
„Voĭ mergeţĭ acum acasă, - grăi apoĭ grăbită, -
căcĭ vin şi eŭ, dar trebue să trec maĭ înainte pe
undeva.“
Trebuia, neapărat trebuia!
