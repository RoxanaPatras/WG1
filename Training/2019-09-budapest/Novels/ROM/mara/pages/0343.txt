- 343 -
stecĭ, - urmă peste puţin. - Mulţumeşte luĭ Dumnezeŭ,
că ţi-aĭ găsit stăpînĭ oamenĭ bunĭ.“
Era mîhnită Mara, de ar fost în stare să sară cu
ghiarele la afurisitul de Neamt, dar se simţia fericită
cum nu s'a maĭ simţit în viaţa eĭ, căcĭ îşĭ ştia fata scă-
pată şi feciorul pus pe cale bună.
Nu era însă fericită Persida, iară Trică se simţia
foarte nenorocit.
Se adunaseră de odată toate, prea multe se în-
grămădiseră pe capul luĭ: jupînul se pregătia de ple-
care, jupîneasa-l aştepta de seară, Persida plecase greŭ
mîhnită, iară Sultana nu se maĭ uita la el ca maĭ na-
inte, ba scăpase chiar vorbele: „De ce nu te-aĭ dus cu
sora ta ?“ Se simţia ca legat cot la cot, - dar el lucra
cu celelalte calfe la masă şi nu zicea nimic, căcĭ n'avea
cu cine să-şĭ împărtăşiască gîndurile.
După ameazăzi el începu să se neliniştească şi se
făcu din ce în ce maĭ tăcut şi maĭ neliniştit. Cînd su-
netele muziceĭ străbătură 'n casă, calfele şi uceniciĭ se
puseră în mişcare, ca să se ducă să vadă Verboncul.
Trică stetea ca bătut cu cuie pe scaun. Deodată însă,
cînd muzica suna maĭ de aproape, el se ridică drept,
îşĭ scutură odată capul, apoĭ se repezi spre uşe.
Nu putea nimănuia să-ĭ treacă prin gînd, că el
care fusese răscumpărat cu banĭ atît de greĭ, s'a pornit
atît de repede, ca să alerge la verbonc şi să-şĭ pună
şapca în cap. Bocĭoacă se uită decĭ mirat la el, iar Sul-
tana începu să rîdă. Marta simţise însă de mult, că nu
i-e luĭ Trică a bine şi, văzînd acum faţa luĭ înăsprită
şi mişcările luĭ iuţĭ, înţelese numaĭ decît gîndul luĭ.
