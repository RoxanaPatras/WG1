afară.
- 299 -
Grăind aceste, el se depărtă, iar Naţl îl însoţi pîn'
Mara nu maĭ ştia ce să facă. Era în ea ceva ce o
împingea să meargă după el, să-l apuce, să-ĭ zică treĭ
vorbe acolo unde Persida nu putea să le auză; firea
eĭ cea slabă n'o ierta însă să se depărteze dela patul
Persideĭ, iar în faţa Persideĭ nu putea să-ĭ zică nimic,
trebuia să le primiască toate, să le sufere toate, ca să
n'o turbure pe dînsa.
„Ah! Doamne! - îşĭ zise ea cătrănită, ţine şi
acum la el, ţine maĭ mult decît la orĭ şi cine! Asta e
blestemul caseĭ mele: ţin amîndoĭ copiiĭ maĭ mult la
străinĭ decît la mine şi la aĭ lor. Prea mi-e slabă inima!
Cînd îl văzu pe Naţl întorcîndu-se, ea nu-şĭ maĭ
putu stăpîni firea: înaintă spre el şi-ĭ zise încet şi
aspru:
„N'aĭ auzit ce-a zis doctorul ? ? Lasă-ne singure,
ca să fie linişte!“
Naţl se opri.
„Eŭ rămîn aicĭ afară, la uşă, răspunse el, - dar
nu pot să plec.“
„Nu e linişte în casa aceasta cîtă vreme te afli tu
în preajma eĭ! - grăi Mara maĭ tare, ridicînd amîndouă
mînile. - Te-aĭ dus odată: dus să fiĭ!
Persida se ridică cuprinsă de spaimă din culcuşul
eĭ, iară moaşa alergă la Mara s'o liniştiască.
„Nu pot să mă duc! grăi Naţl aşezat şi hotărît.
- Cînd m'am dus, o ştiam sănătoasă şi vrednică, şi
m'am dus, ca s'o scap de un nemernic ca mine, care
numaĭ răŭ i-a făcut şi nicĭ un bine nu poate să-ĭ facă
