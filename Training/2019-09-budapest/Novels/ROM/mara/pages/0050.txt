- 50 -
A stat însă toată după amează-ziua ea singură închisă
în casă şi s'a gîndit, cum şi în ce fel să-ĭ facă băia-
tuluĭ mustrărĭ.
Spre marea eĭ mirare, spre îngrozirea din ce în
ce maĭ mare a eĭ însă, băiatul nu s'a întors nicĭ în
amurg, nicĭ seara, nicĭ noaptea, ci abia în zorile zileĭ
următoare.
A stat, a aşteptat, s'a frămîntat, s'a gîndit şi răs-
gîndit şi a plîns, cum plîng mumele, cînd îsĭ văd co-
piiĭ porniţĭ pe căĭ greşite şi nu ştiŭ cum să-ĭ opriască
şi să-ĭ întoarcă.
lară bărbatul eĭ, tatăl băiatuluĭ, om în toată firea,
rîdea, ba zicea că-ĭ pare bine c'a început şi băiatul luĭ
să fie om ca toţĭ oameniĭ.
Maĭ putea oare biata femee să se stăpîniască şi
să nu i-o spună şi ceealaltă ?
Ia spus-o chiar cu îndărătnicie, ca să-ĭ arăte, că
o să-ĭ treacă şi luĭ pofta de rîs.
I-a şi trecut.
Ce-ĭ drept, păcatul, că feciorul luĭ a căscat gura
la fereştĭ, nu-l prea scotea din ale luĭ. Fetele sînt fete,
aşa zicea el, ca băieţiĭ să alerge după ele. Dar fata
era a Mareĭ! Puţin îĭ păsa! Nu era, la urma urmelor,
decît o nebunie de tinereţe la mijloc. Asta vine şi
trece, tot cum a venit, fără ca să ştiĭ cînd şi de ce.
Un lucru nu putea să-ĭ treacă luĭ prin gînd: că bă-
iatul luĭ ar maĭ putea vre-odată să nu fie om cu
minte.
