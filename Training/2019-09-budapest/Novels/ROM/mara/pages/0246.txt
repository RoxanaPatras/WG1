- 246 -
simt, că bine n'aŭ să iasă lucrurile! ? Nu! eŭ la răŭ
nu am să te împing! Fă cum ţi-e ursita şi cum vrea
Dumnezeŭ, care ştie maĭ bine, unde are să te scoată
şi cum are să ne ispitească!“
Grăind vorbele acestea, ea se ridică înaltă şi gre-
oaie şi eşi din casă.
Persida, rămasă singură, începu să plîngă cu la-
crimĭ line ca vărsarea ploiĭ de toamnă.
aaa-
Da! muma eĭ avea dreptate: nu vedea nicĭ un
bine în faţa eĭ, dară soarta nu putea să şi-o schimbe şi
nu-ĭ rămînea decît să facă pe răspunderea eĭ ceea ce
făcea şi să meargă cu inima întreagă înainte.
Mara, singură şi ea, nicĭ nu plîngea, nicĭ nu era
mîhnită. Nu putea să intre în mintea eĭ gîndul, că Per-
sida se va arunca orbiş în valurile vieţiĭ.
„Orĭ şi cum ar fi ispitită, orĭ şi care i-ar fi hotărî-
rile, - îşĭ zicea muma, - ea nu e în stare să facă
ceea ce prea bine ştie, că eŭ nu voiesc, ci va sta pe
gîndurĭ şi se va zbuciuma pînă ce-ĭ va trece.“
De aceea a eşit din casă şi era hotărîtă să nu
maĭ vorbească cu dînsa ci s'o lase să se lămurească ea
însăşĭ de sine.
---Se înşela însă Mara. Nu e pentru tinereţe nimic
maĭ adimenitor decît gîndul uneĭ vieţĭ noue şi încă ne-
cunoscute. Gîndindu-se la viaţa aceasta, ea se simţia
atrasă de suferinţele, pe care le vedea în faţa ei şi în
timp de cîteva zile întregul eĭ fel de a vedea lucrurile
se schimbase atît de mult, încît Maica Aegidia s'ar fi
înspăimîntat dacă ar fi auzit-o vorbind. Tot ceeace
maĭ nainte îĭ părea sfînt, acum era o prostie pentru dînsa:
