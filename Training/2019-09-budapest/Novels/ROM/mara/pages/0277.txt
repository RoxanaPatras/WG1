- 277 -
zile de cînd n'am vorbit cu tine, - zise ea amărîtă, -
şi trebue să ne înţelegem în toată liniştea.“
„Nu pot să las pe oamenĭ singurĭ“ - întîmpina
el îndărătnic, apoĭ se depărtă.
Persida stete cîtva timp turburată, apoĭ grăbi şi
ea în treburĭ. O mîhnea purtarea luĭ, dar ea n'avea
timp să stea mîhnită şi orĭ-şi-cum ar fi vorbit el, dînsa
nu se îndoia, că are deseară să vină maĭ de vreme decît
de obiceiŭ în iatacul lor. Era peste putinţă să nu vie:
- aşa-l ştia dînsa; aşa zicea inima eĭ.
Ea-l ştia însă precum era odată, la Viena, maĭ îna-
inte de a se fi întîlnit cu Burdea şi maĭ ales maĭ îna-
inte de a fi stat toate serile cu Oancea. De atuncĭ în-
coace ea nu maĭ avuse timp să-şĭ dea seamă despre
schimbările petrecute în sufletul luĭ, şi s'ar fi înspăimîn-
tat, dacă şi-ar fi dat seamă.
Ea avea cu toate acestea dreptate. Dupăce s'a gîndit
şi răsgîndit, Naţl a luat hotărîrea de a se duce, şi pe
înserate, cînd a venit Oancea, i-a spus că n'are să stea
decît pînă pe la zece.
„M'a poftit domnia-eĭ - adăogă el apăsat, - pe astă
seară ca să mă ia de scurt. Şi am să mă şi duc! -
adăoga apoĭ încă maĭ apăsat. Tot n'o s'o ducem noĭ
mult, şi e bine s'o ştie aceasta cît maĭ curînd.“ Oancea
nu zicea nicĭ albă, nicĭ neagră, ci zîmbia numaĭ a om,
care nu crede.
Pe la zece el trăgea mereŭ cu ochiul şi vedea, că
Naţl fierbe şi se frămîntă în el, - ar vrea şi-l împinge
firea, stă ca pe spinĭ şi nu se poate urni din loc.
