- 247 -
hotărîtă odată într'un fel, ea nu maĭ putea să-şĭ schimbe
hotărîrea, îşĭ schimbase decĭ vederile, ca să poată fi
împăcată cu sine.
La asta nu se gîndise Mara; ea vedea în fata eĭ
numaĭ pe Persida cea înţeleaptă şi mîndră: ea s'a cul-
cat dar liniştită, dimineaţa zileĭ următoare liniştită s'a
sculat şi a eşit în treburile eĭ, ba nu şi-a pierdut liniş-
tea nicĭ seara cînd n'a maĭ găsit pe Persida acasă.
Nu era încuiată nicĭ portiţa, nicĭ uşa caseĭ: ăsta
era, aşa dădea Mara cu socoteală, un semn, că Persida
se afla pe aicĭ prin apropiere, dusă numaĭ de o clipă.
Clipele treceaŭ însă, şi ea nu se maĭ întorcea.
Muma începu să stea la îndoială şi să se uite
prin casă.
Hainele Persideĭ nu eraŭ, - nu eraŭ nicăirĭ!
Era peste putinţă, dar hainele eĭ nu maĭ eraŭ aci.
O vedea acum desculţă, nespălată şi nepeptănată,
umblînd printre picioarele oamenilor din piaţă, răsturnînd
mese şi bătîndu-se cu copiiĭ vecinilor; o vedea cu fra-
tele eĭ în luntriţă, dusă de valurile iuţĭ ale Murăşuluĭ
umflat: era fata eĭ cea îndărătnică şi pornită spre ne-
buniĭ; zadarnice aŭ fost toate, căcĭ tot fata eĭ a rămas!
Da! da, fata eĭ era în stare să fugă, dacă aşa o
poartă pe ea firea, să fugă cu cel maĭ nemernic om.
Bandi nu era nicĭ el nicăirĭ.
Mara stete o clipă nehotărîtă şi par'că-ĭ venia să
rîdă. O clipă însă numaĭ. Clipa următoare sînge îĭ nă-
văli în obrajĭ, de ruşine şi de mînie, că copiiĭ eĭ aŭ
putut-o s'o înşele.
Ea-şĭ aruncă 'n cap cîrpa, 'ncuie uşa caseĭ şi
