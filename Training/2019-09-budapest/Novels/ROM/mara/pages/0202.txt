- 202 -
spăimîntător! că el n'ar putea să fie fericit decît dupăce
ar muri tatăl luĭ şi muma eĭ.
Ah! ce urît gînd, ce nesuferit simţămînt, şi el nu
maĭ putea scăpa de simţămîntul acesta.
Lunĭ, pe 'nserate, el lucra la tocilă, cînd tatăl-săŭ
se întoarse cu faţa întunecată acasă.
,,Aĭ văzut! ?“ - grăi Hubăr rece şi aspru.
„Ce să fi văzut ?“ - întrebă Naţl uitîndu-se
lung la el.
„M'aĭ băgat în gura lumiĭ, m'aĭ făcut de rîsul
tuturora! - răspunse tatăl-săŭ. - Prin toate colţurile
se vorbeşte, c'aĭ umblat hoinar în timpul călătorieĭ şi
că numaĭ de milă te-aŭ amînat pînă la Sf. Ilie. Eraŭ
să te trimită iar în călătorie. Ruşine! Să-ţĭ crepe obrazul!“
Naţl se făcu alb ca varul, apoĭ picioarele începură
să-ĭ tremure, încît abia se maĭ ţinea pe ele.
„Aşa e! - zise el stăpînindu-se şi adunîndu-şĭ
toate puterile. - Eĭ aŭ dreptate! Am umblat ca vaĭ de
capul meŭ, şi pot să gîndiască ce vreaŭ. Eŭ ştiŭ de ce,
dar nu pot să le spun şi lor, şi dacă le-aşĭ spune, n'ar
maĭ zice nimic, ci mi-ar plînge de milă. D-ta însă
îmĭ eştĭ tată şi trebuie, dacă aĭ şi inimă de părinte, să
simţĭ, că trebuie să fie ceva la mijloc, şi să mă ierţĭ,
să-mĭ ţiĭ parte, să mă aperĭ - cel puţin în gîndul d-tale,
iar nu să-mĭ maĭ facĭ şi mustrărĭ, cînd eŭ însumĭ mă
mărturisesc vinovat! Lasă-le, iată, să nu maĭ vorbim
despre aceste. Orĭ-şi-ce ar fi între noĭ, - adause el
muiat, - să trăim în pace, fie chiar şi numaĭ de dra-
gul mameĭ, care d-tale îţĭ este nevastă bună, iar mie
maĭ bună mumă.“
