76
kedves atyám!““ szólt hozzá nagy megindulással
az ácslegény s keblére vetette magát, „hosszu
időre eltávozom. Szívem búját viszem utravalóul,
de remélem, lsten megvigasztal, és“ tevé hozzá
kis szünet mulva, „leányod meg fogja ismerni,
hogy nincs, ki őt ugy szeresse, mint magam ...
Isten veletek!“ és eltávozott a nélkül, hogy a csu-
dálkozónak feleletét várná.
Bojtora csekély szerelmi meghasonlást gya-
nitott, s midőn leánya, kit e dolog iránt meg-
kérdezett, csak eltérőleg adá válaszait, nem
is tartotta szükségesnek, őt ez iránt bővebben
faggatni. Mit leányától hallott, hogy György hó-
napokig tartandó távullétre ment el, nem hitte
teljesülendőnek.
IX.
Dús redőkben kanyarultak hófehér leplek két
ablak körül, mellyek előtt magas és sűrü lombu
fák emelkedtek; tovább a kertben, mellybe ez
ablakok nyiltak, terjedelmes virágágyak díszel-
gének vidító szemgyönyörül, s édes illatárral
töltve el a levegőt. A fák bizalmas lombjait vidor
madárkák serge választá örömtanyául, hol foly-
vást szökdeltek, csevegtek és daloltak. A félho-
mály, melly e lombos fák miatt a szobában el-
