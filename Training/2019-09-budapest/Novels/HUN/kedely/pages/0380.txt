36
annál kényelmesebben gyönyörködhessék virágai-
ban; az ő szemei pedig titkos örömmel az érkező
lovag elé repülének.
„Délczeg paripa,“ szólt Bojtora leányához,
midőn a lovag ablakukhoz közelednék s csakha-
mar, midőn annak feléjök intézett köszöntését ész-
revette, némi meglepetéssel kérdezé: ,Ki az?“
„Eszternek, uj barátnémnak testvére,“ vá-
laszolt Tekla, teljes erejéből palástolni iparkodva
az arczán feltünni törekvő zavarodást.
„Honnan ismered?“ kérdé Bojtora.
„Ma az egyházba jött, hugát haza vezetni,“
felelé Tekla, „s minthogy három nap óta Eszter-
rel együtt szokunk haza járni, mindketten ka-
punkig kisértek.“
A lovag megálla az ablak előtt; nyájasan üd-
vözlé a kinézőket, igen komoly arczczal szólt az
atyához, ámbár annak hatályos tüzes szemeit
kissé nehezen esett egyenes tekintettel visszonoz-
nia, ollykor nyájas mosolyt lopott a leány felé,
miközben délczeg paripáját szakadatlan szök-
delteté.
„Csinos ifju!“ folytatá Bojtora a beszédet,
miután a lovag néhány nyájasan váltott szó után
eltávozott.
„Ugy-e, atyám, nem könnyü dolog szépen lo-
