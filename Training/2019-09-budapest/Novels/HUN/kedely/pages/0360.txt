195
-- Két fiatal katonatiszt szökelt a terembe.
„Etlapot!“ kiáltának.
A pinczér az angolhoz közelitett, ki azt nem
akará kiadni kezéből.
A katonatisztek egyike kevély tekintetet ve-
tett az idegenre. „Azt az étlapot, ha ugy tetszik!“
szólt magas hangon.
„Nem adom,“ szólt nyugodtan az angol.
„De ön nem olvassa, ha szabad megjegyezni,“
szólt az előbbi tiszt gúnyosan.
„Majd az úton fogom olvasni.“
„Ez gorombaság, sértés!“ felpattant a tiszt.
„Nem szándékos,“ válaszolt az angol.
„Az étlapot minden esetre kérem,“ szólt a
tiszt s haragos pillanatot lövelt az angolra,
„vagy...“
„Elégtételt?“ mondá az angol előbbi nyu-
galmával. „Az étlapot semmi esetre sem adom;
de elégtételt, ha tetszik....“
Másnapi hajnalra a városligetben összejövetel
rendeltetett.
„Lesz kegyed bajtársam?“ kéré az angol a
festőt.
„Bocsásson meg kegyed,“ válaszolt emez,
„utam halaszthatlan, e perczben indulok, baráti
szent kötelesség...“
„Hová megy kegyed?“
13
