müvészi foglalatosságát űzi ugyan, de homlokána
komoly boru eléggé mutatta, hogy lelke sokkal
nagyobb mértékben van elfoglalva karjainál. Mi-
dőn mindennel elkészült, Tekla szobájába lépett.
„Leányom!“ ugymond, miután a pamlagon he-
lyet foglalt s Teklát szeretettel vonta maga
mellé, „bú és szenvedés, tudom, megedzette
lelkedet; tudom, hogy az élet minden perczét,
melly komoly cselekvésre hi fel, képes vagy éret-
ten megfontolni s felette szilárdul határozni, mert
higgadtan tér ki a kedély a sorscsapások iskolá-
jából, melly csapásokbul te sokat és sulyosan
szenvedél, s én is szenvedtem veled együtt.“
„Atyám -- bocsáss meg!“ rebegé Tekla ér-
zékeny hangon, „én voltam oka szenvedésidnek,
s törődött szívvel tűröm szemrehányásidat.“
„Nem, Teklám!“ szólt, leányát félbeszakasztvaa
harangozó, „e percz nem szemrehányás ideje,
szemrehányást különben sem hallottál ajkaimról; hi-
szen te biztál és hittél ... átok reá, ki elorozza
s meggyilkolja bizalmát és hitét a női kebelnek!“
Tekla gyönge idegzetében megrázkódott, esdő
tekintetet vete atyjára, kiméletért esdve -- tán
ő maga sem tudta, önmaga számára-e, vagy az-
ért, kit az atyai boszuszavak illettek. Bojtora
nem hagyta őt szóhoz jőni; beszéde egyre heve-
sebb lön; de e hevesség nem túlragadtatásból és
