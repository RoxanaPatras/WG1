188
olly édes emlékü szokott maradni, s mellyhe
mindannyiszor fölébredő vágygyal sovárgunk visz-
sza, midőn az élet bajai éreztetik velünk az ön-
állás ollykor kinosan terhelő gondjait... És itt
e szobában! magányos elvonultságban hallá e falak
közt a legszeretőbb anya ajkairól az oktatásokat
a serdülő szűz, mellyek az élet örömforrásaira
jót kivánó szívvel mutattak, mellyek taniták, hol
rejlik kigyó a virág alatt, hol hallható az ámitás
csábszava a tetetés mézével kent ajkakról, hon-
nan jöhet az ártatlanra vész, mellytől csak az
őrizkedhetik biztosan, ki ellene a tudás vértjével
fölfegyverkezve van... És ez az ő képe, a korán
vesztett anyáé! mint mosolyognak le ajkaiaz előtte
álló gyermekre, mint nyugosznak rajta szeretet-
tel szemei, mintha jóváhagyás szavait rebegnék
az életben maradt gyermek cselekvésire... Nem!
nem! e nyugalmas mosolya az anyai szeretetnek
keserüséggel tölti el a leány kebelét, hiszen nem
úgy folyt élete, hogy gondos anyja jóváhagyását
érdemelje!... De e könyözön, e szívből jövő
bocsánatesdés, a törödött lélek e sűrü fohászai
engesztelést fognak a mennybe boldogulttól esz-
közölni. . . .. Hosszasan térdelt összekulcsolt ke-
zekkel az anyai kép előtt a bünbánó leány, s
keble borujának nyugalomra derülése lön a jámbor
ájtatosság utáni jutalom.
