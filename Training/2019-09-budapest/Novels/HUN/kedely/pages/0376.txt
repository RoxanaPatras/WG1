gozás t. i. hétről hétre volt egyik vagy másik
legény kötelessége. Ezek egyike egykor korcs-
mai vig pajtások közé jutván, borral torkig me-
rült s az esteli kilencz óra közeledtével utnak
indult ugyan a torony felé, de tovább nem bir-
ván lábai, ott az ajtó előtt összerogyott; mámor
és álmosság birkozott elnyomott agya felett;
midőn a kilencz órát hallá a magasból lekongani,
minden erejét összeszedte, s nagy ügygyel bajjal
térdeire felájtatoskodott; fájdalom azonban, küz-
delme csak arra segité, hogy másodszor lebuk-
tában annál kényelmesebb helyzetbe nyujtózkod-
hassék a hüs földön... Éjfélkor ébreszté fel a
mélyen elaludtat az órakongás; ő az elmulasztott
kilenczet vélte mámorában hallani, gyorsan járt
fel pihentebb kézláb a toronyba s elháromszorozta
éjfélkor az esteli harangszót. Másnap a város
előbbkelő köreiben iszonyu botrányról, szegé-
nyebb házaknál kisértetes harangozásról beszél-
tek. Bojtora a legényt azonnal elbocsájtotta szol-
gálatából, s ő maga több napokig nem mert ut-
czára lépni mélyen érzett megszégyenültében.
Bojtora neje, az egykori harangozó leánya,
három év előt mult ki. E régi harangozónak, az
egyszerü becsületes öregnek, haldokló-ágyánál
fogadást tett az általa fiul kedvelt óráslegény,
hogy leányát nőül veszi s utána hivatalába lépend.
