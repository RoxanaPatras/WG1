163
már hallott, részint ujabb és részletesebb felvilá-
gositások iránti kérdésekkel zaklatván őt, mig
az öreg pártfőnök visszavonulása, minden okai-
val és körülményeivel együtt, egészen tisztában
nem állott előtte, miket nekünk is a nyájas ol-
vasóval tudatni kötelességünk, s ennek ezennel
készséggel megfelelünk.
Az öreg serszöghy, saját dicsekvése szerint,
csakugyan a legjobb szakácscsal és legbővebb
szakácsi könyvtárral bírt a megyében. Az irodalom
ezen ágának buzgó pártolása azonban, ide szá-
molván egyszersmind azon költségeket, miket a
tisztelve emlitett szakácsnak hivatalábani eljárása
tett szükségessé, lassankint annyira emésztgeték
öregebb Cserszöghy jövedelmeinek minden tőkéit,
hogy most e tőkék minden erőtetés daczára is csak
nagy bajjal birtak apró zöld sarjakat kihajtani,
olly terepély zöld ágakat és árnyaló lombokat
pedig épen nem nyujthattak már a könnyen be-
következhető pusztulásnak nagy mértékben sor-
vasztó napjai ellen, hogy azok alatt Cserszöghy
úr és szakácsa, fényüző neje s fényvágytól üze-
tett leányai, de csak meglehetős kényelemmel is
sokáig megférhessenek. -- A dolgok ezen állá-
sában tehát semmi jobban nem eshetett neki, mint
hallania egykor egyik nem épen fiatal, de nagy
gazdagsága miatt annyival becsülendőbb barátjá-
1
