175
szójárást el nem lehetett volna mondani: úgy néz
ki, mintha skatulyából vették volna elő. Magavi-
selete asszonyosan lágy, beszéde az émelygésig
édeskés volt, s szólása közben arczulatán meg
nem szünő mosoly lengett, mellyet saját nemes
önsége legjelesebb tulajdonául nagy becsben tar-
tott, s mellyért őt agg nénék a legszeretetre-
méltóbb férfinak mondák, de mellytől némi csö-
mörrel fordult el a magasabb önérzetü férfikebel,
s mellynek nehezen sükerült volna női szívet me-
legebb vonzalomra kötni le maga iránt; -- e tu-
lajdonsága forgott bizonyosan barátjai egyikének
is szeme előtt, ki róla egykor azon megjegyzést
tevé: hogy neki nem nehéz női szívet rövid
perczre meghódítani, de tartós vagy épen szen-
vedélyes szerelemre birnia lehetlen... Volt mégis
egy tulajdon Lőrinczben, mellynél fogva becsü-
letet vívott ki magának mind azok előtt, kik őt
e részben ismerék: a piperőczködés, a divat-
bábkodás ezen tarka czafrangai közt keblét né-
melly tekintetben lovagias érzelem hevité; be-
csületének a világ előtt olly nemü érintését, mely-
lyet foltnak vagy épen mocsoknak lehetett volna
nevezni, meg nem szenvedé, s két elég bátor-
sággal kiküzdött párviadal, mellyek mindkette-
jéből egyébiránt ő viselé karján és mellén az em-
lékbélyeget, tanuságot tehet, hogy e lovagias-
