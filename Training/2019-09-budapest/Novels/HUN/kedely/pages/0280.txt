123
a világ. .. Én bizony nem szoktam sokat cse-
vegni,“ s e közben Mártha egyre közelebb ti-
pegett az ajtó felé, mellyhez midőn egészen kö-
zel volt, hirtelen felkiáltott: „Uramfia! a kert
tele van tyukokkal. .. ott van la; most pocsékká
teszik a virágágyakat... Ugyan ki volt az a gon-
datlan?... Ki kell kergetnem őket.“ Ezzel nem
várva s nem is mondva semmi további szót, ha-
nyatthomlok sietett ki a szobából, mellyet azon-
ban el sem hagyott jóformán, midőn már tyuko-
kat és virágágyakat tökéletesen elfelejte s Jerne
fölkeresésére sietett, kinek -- tanuságaul, hogy
a sok beszédat nem szereti -- egy óra negyed
lefolyta alatt legalább is hatszorelmondta, misze-
rint többé legkisebb oka sincs szomoruságra, mert
jó anyja megegyezik akaratában, mint ezt tulaj-
don szájából tulajdon füleivel hallotta, s egyszer-
smind azt is, hogy időnek előtte el ne beszélje
azt Jernének, mit ő--igy csevegett folyvást--nem
is azért tesz, mintha szeretett urnéja parancsát
áthágni akarná, -- távul legyen, hanem mert
ohajtja, hogy minél előbb béke legyen a háznál...
S hogy e minélelőbbi békét eszközölje, elő-
keresé Valday Andornak az ékszerek közt heverő
jegygyűrüjét, azután kézen fogta Jernét, s nyug-
talan vágygyal unszolta őt, vele tüstint anyjához
sietni.
