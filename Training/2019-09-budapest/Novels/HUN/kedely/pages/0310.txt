15
s nem bor és kártya tartá fen. Mi pedig a legujabb
időket illeti, mellyekben a közelgő tisztújitás
előgondjai olly sok lábat és fejet mozgásba hoztak:
épen nem csuda, ha hosszu estebédek feletti bölcs
tanakodás végett gyakran találunk nemes tár-
saságot Lorányinál, kinek háza illyetén össze-
jövetelekre annál alkalmasabb volt, mert ő soha
a megyében semmiféle párthoz nem tartozott, ha-
nem mindenik párt embereit egyiránt szívesen látta
vig vacsorára s egy kis makaura...
Hat úri ember kelt fel az estebédtől, s öt kö-
zülök nyilván czáfolá a görög bölcs egykori álli-
tását, melly szerint az ember két lábu és t ol-
latlan állat volna, mert kettejök fehér tollas,
kettejök fekete tollas, egy pedig tarka tollas volt,
s az emlitett definitiot egész tisztaságában csak
maga a házi úr közelitette meg, az által, hogy
valóban tollatlan s egyszersmind két lábu -- állat
vala. A tarka tollat Ilványi Lőrincz viselé, kit, a
tollatlan Lorányi urral együtt, elég legyen nyá-
jas olvasónknak név szerint felmutatnunk; s mi-
utáh a többi négygyel személyes ismeretséget
tennie nem szükséges, őket majd, mint mada-
rakat, csak tollukról fogjuk nevezgetni. -- Idő-
sebb Cserszöghy nézetei, a szakács és jó bor ha-
talmas befolyásáról az emberi kedélyekre, itt is
nagyon gyakorlatiaknak mutatkoztak, mert az
