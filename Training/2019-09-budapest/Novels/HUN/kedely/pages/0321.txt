16
tovább, „e föltétel alatt, s ha a levél tartalma
igaznak bizonyul, számolhatunk rád?
„Itt a kezem!“ felelt Ilványi, s hatalmas kéz-
szoritással vett búcsut a távozótul. -- Lorányi
sokkal inkább el volt kártyáiba merülve, sem-
hogy őt ezen egész rejtélyes szóváltás érdekelte
volna; a hátramaradt fekete tollas igen megelé-
gedve nézett Ilványira, míg a fehér tollasok, kik
a távozottnak téritői szellemét jól ismerék, fej-
csóválva tekintének utána.
II.
Másnap sietett Ilványi a fekete tollas téritőtül
vett hirek valósága felől személyesen meggyő-
ződni Cserszöghyéknél, s e czélbóli látogatását
még kora délelőtt megtevé. A fiatal Cserszöghy
Gyulát egyedül találta. A lelkes ifju elkeseredve
s igen komor gondolatok közt járt alá s fel szo-
bájában; szivében legfőbb szentség volt a haza,
mellyért hőn lángola, mellyet fiatal és erődús lel-
kének ragaszkodásával szeretett, forrón és szinte
szenvedélylyel, mint első szerelme hősét a ser-
dülő szüz, érette tettre s áldozatokra készen,
minőket övéiért és szabadságaért végső harczban
mutathat fel az ért erejü férfi; s megyéje volt a
közvetitő, mellyre hona iránti szeretetét átruházta.
11
Meghasonlott kedély. II.
