53
szűk utczácskában a Körös partján vidám képü
fiatal ácslegény hangos fütyörészve ballagott;
kezében kis pálcza volt, mellynek forgatásával
jó kedvének szikráit szerteveregeté; hol a pa-
lánkon dobolt vele, melly mellett elhaladt, hol
valamelly ház oldalán a vakolatot kalapálta, hol
egy utjában álló kőhöz, vagy a ház tövében lengő
füszálhoz sujtott; félrecsapott kalapja alul olly
vidám, olly teljes megelégedésü szempár csillo-
gott, hogy bizvást el lehete hinni, mikép azon
pillanatban semminek hiányát nem érzi teljes bol-
dogságához; gondosan hegyesre kent bajuszkája
alatt a mozgékony ajkak folyvást fütyre hegye-
ződtek, -- s igy ért el egy kisded házikóhoz,
mellynek egyik ablakából gyertyafény világolt.
Az ablakot megkopogtatá, mire belülről kérdés
hangzott ki.
„Én vagyok, György,“ válaszolt gyors be-
széddel az érkezett, „mi a patvart bujsz odudba,
mint rest ólommadár, illy kora estve?“
„Hagyj el, kérlek, egyedül van kedvem len-
ni,“ szólott az előbbi hang.
„Hagyjon el a baj, én nem hagylak el,“ mon-
dá az érkezett legény fürge tagjártatással, „jer
na, bujj ki, én majd itt megvárlak és fütyülök,“
és fütyülését az ablak üvegén ujjai dobolásával
kisérte.
