62
„És e gyermek mennyi idős?“ folytatá amaz
kérdését.
„Ot -- öt éves,“ válaszolt kissé akadozva
István.
„Korához képest nagyon gyönge alkatu,“
szólt részvéttel Andor, s csakhamar hozzá tevé:
„de hisz a nyomorult élet, mellyben tengett,
ezt könnyen megfoghatóvá teszi.“ Némi lelki meg-
nyugvással gondola rá, hogy e fiuban, György
testvérében, alkalma leszen némileg jóvá tenni,
a mit emez ellen vétkezett, s a csoportban kö-
rültekinte, ha nem lát-e valakit, ki a koldust és
gyermekét lakára vezethesse. -- Egy városhajdu
tünt szemébe, s e foglalatosságot arra bízta,
miközben a sűrün összecsoportozott nép nem
győzé eléggé magasztalni a könyörületes úr jó
szivét, ki keresztény lelküleg kimegy az utczára,
fölkeresi a nyomor fijait és magával viszi, hogy
táplálja s ruházza őket...
„E szegény embert vezesd házamhoz,“ szólt
Andor a hajduhoz, „e gyermeket pedig vedd öled-
be, hogy a tolongás közt el ne tévedjen.“ A fiu
kinyujtott karját megfogá Andor, s a hajdu ölébe
emelte őt.
„Nem látok sem eget, sem földet... Ne saj-
náljanak megsegítenil!“ ismételte gépileg a gyer-
mek előbbi betanult szavait.
