hetlen vonzalmat érzett a határozott jellemü férfi
iránt.
„Nem, jó barátom,“ szóla Bojtorához, miután
első meglepetésből magához tért, „nem háborgat
ön; bár nem kerestem a találkozást önnel, kit
halálosan sértett könnyelmüségem, de a kinálkozó
alkalmat örömmel fogadom, s ha feledni tudja ön
a multakat, mellyek többé helyre nem hozhatók,
ugy tisztelettel nyujtok jobbot önnek barátságom
tanujeléül.“ És oda nyujtá kezét a harangozónak,
mellyet azonban ez nem fogadott el.
„Mielőtt e két kéz barátságosan füződnék
egymásba,“ szólt Bojtora, „tudatnom kell önnel
látogatásom okát.“ S a vendég helyet foglalt An-
dor mellett.
Meg kell említenünk, hogy Andornak Tekla
alálhirét küldék meg rokonai a legelső levélben
elutazása után. S mióta visszaérkezett, nem talált
ismerőst, kitől a harangozó iránt tudakozódjék;
különben is szíve új szerelemmel levén elfoglalva,
ez egykori viszonyt tökéletesen feledésnek áldozá.
Annál meglepőbb és lélekrázóbb volt most rá nézve
a hír, hogy Tekla él és anyjává lett egy fiunak,
kit tőle elraboltak, ki most ki tudja, ailly család
körében tanulja felejteni az utána epedő anyát,
mint kénytelen volt felejteni, nem is ismerni, az
atyát.
