XIII.
Térjünk egy ifjuhoz, ki történetünk folyamá-
ban eddig kevés tettleges részt vett, ki azonban
a jelen viszonyok közt egyike volt a lelkileg leg-
többet szenvedőknek.
A szörnyü látvány, midőn Bojtora az égő ház
belsejéből kétségbeesve küzdött szabadulásért,
Gazsira, Andor szolgájára, rendkivüli hatást
gyakorlott; eliszonyodott, midőn meggondolá,
hogy fájdalmas halálának részben ő volt oka,
mert ő zárta el, ura iránti buzgalmában, előle a
szabadulás utját. A szavak, mellyeket Bojtora
mondott, midőn a töltött fegyvert a nép közé ve-
tette, megannyi rejtély voltak előtte, mellyek
egész éjen át aggalommal és gonddal tölték agyát.
Először tevé, hogy némellyeknél, kiket a teg-
napi gyászeseten jelen lenni látott, urának tettei
