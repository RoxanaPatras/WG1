44
közelebb levő lakáról egy távcsővel, csak azon
kérelem ismétlésével válaszolt, hogy várna rá
itt a toronyban. Bojtora ezt annál készebb volt
teljesíteni, mivel az óragépzeten igazítni valót
talált.
Andor lesietett a lépcsőkön. Kezével öltönye
zsebére tapintott, mellyben a távcső, mellynek
elhozatára indult, jelen volt... De ő azért sietve
sietett tovább, s egy kis kanyarodással, nehogy
a toronybul tán utána tekintendő harangozó által
észrevétessék, Bojtora házánál termett.
Tekla már egyedül volt, s nem lehetlen, hogy.
épen a deli külsejü lovagról gondolkozott a kert
hüvös lugasában. Fölrezzent, midőn ezt az ajtón
maga felé gyorsan közeledni látta, s vér futotta
be arczulatát; szemérmesen emelte feléje sze-
meit és sütötte ismét földre.
Az uracs, hévvel arczulatán, egész viseletében
elragadtatást, égő szenvedélyt mutatva, sietett
az édes zavarodásu leány felé, s mielőtt szólt
volna, lábaihoz omlott és hévvel szorította ajkai-
hoz a kis kezet, mellyet Tekla csak gyöngén
vonogatott vissza. „Kell-e szólnom, angyali
szüz,“ ígyen ömlöttek ajkairól regényesen illesz-
tett szavai, „hogy e szív égő szerelme nyilatkoz-
tatva legyen előtted? Mennyei arczod-, csillag-
szemeid-, bíborajkaid- és .... és mindennek, a
