117
dor fekhelyéhez, és térdre hulva hinté el meg-
ragadt jobbját csókjaival, midőn emez hosszu
ájulásából felocsudva, szemeit legelőször felnyitá;
-- búsan távozott a szobából az orvosi parancsra,
melly Andornak csendet és zajtalan nyugalmat
rendele.
S eszébe jutottak a harangozó fenyegető sza-
vai; lelkét ellenállhatatlanul ragadta meg a jele-
net, midőn Bojtorát szenvedélytől dult arczczal
látta maga előtt; fülében az engesztelhetlen bo-
szu esküje zúgott, melly szeretett és féltett ura
iránti halálos gyülöletének volt tolmácsolója. E
gyülölet és boszu okát nem értheté; de lehetlen
volt megnyugodnia, mielőtt iránta felvilágosulást
nem nyert. Alkonyat felé elvonult beteg ura hűn
őrzött küszöbétől, s egyenest Bojtorához sietett.
A harangozóval rövid percznyi beszélgetés elég
volt arra, hogy ennek engesztelhetlen boszuja
felől bizonyossá legyen; szivét a várt megnyug-
vás helyett uj aggalom és rettegés tölté el ura
élete iránt. A természeti éles ész, majdnem csal-
hatlannak mondható tapintat, melly e fiunak sa-
játja volt, teljesen meggyőzé őt, hogy itt nem
olly mindennapi emberrel áll szemközt, ki hirte-
len lobbanó s hirtelen kialvó szenvedélyének
harsogó szóhalmazzal eszközli meghülését; át-
látta, hogy mit e férfiu mond, és mit néma hall-
