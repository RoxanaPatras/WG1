64
nyan jó barátai közül, kiknek épen nem nagy
fáradságba került kivini, hogy Lőrinczet éjfél
felé ismét a kártyaasztal körül lássák... Egy uj
hónap folyt le, s Lőrincznek pénze kevesebb,
adóssága több volt, mint valaha, de atyjátóli
félelme nem engedé, hogy neki állapotját tudtá-
ra adja, sőt levelei után arról győződött meg a
bár szigoru, de fiját buzgóan szerető öreg, hogy
Lőrincz felhagyott előbbi életmódjával.
Az öreg llványi ez időtájban küldött fija ke-
zeibe ezer pengő forintot egy váltó kifizetésére,
melly néhány nap mulva volt lejárandó. Hogyan
állhasson Lőrincz a kisértetnek ellen? hiszen
adósságai kifizetésére csak egyetlen út reménye
csillogott előtte: a kártyáni nyerés... Estve el-
ment, hogy szerencséjét megkisértse; ... más-
nap hajnalban tért szállására, zsebében egy fil-
lér nélkül, lelkében kinzó szégyen és elcsügge-
dés kigyóitól marczangolva...
Szenvedélyesen járt alá s fel szobájában nap
viradtáig; nem tudta, mi tevő legyen; csak egy
bizonyosságot láta rettegve maga előtt: hogy
szigoru atyja eljátszott kegyét tán soha vissza nem
nyerhetendi. A melly vétket könnyelmüségében
elkövetett, kinzó öntudata szabta rá értte a
szenvedélyes büntetést... Egyszerre rémes öröm-
mel tapadnak meg szemei a szoba egyik szögle-
