az elhagyott testből messze hon ábránd-vidékibe
költözött.
„Ki vagy, fiu?“ riasztá fel, kezét vállára
illesztve, Bojtora a mélán hallgatót, „mi hozott
késő estve az egyház küszöbéhez -- magányos
gyermeket?“
A fiu föleszmélt, kormos kezeivel elsimitá az
arczfödező hajhullámzatot, s az álmélkodók előtt
egy czigányfiu állott talpon. „Milly szép volt!
milly édes volt!“ szólalt fel a fiu elragadtan.
„Mi volt olly édes és szép?“ kérdé kiváncsi
figyelemmel a harangozó.
„A zene a toronyban,“ válaszolt folyvást
tartó elragadtatásban a czigány fiu; „oh, ha ezt
atyám hallotta volna!“
Andor és a harangozó egymásra tekintének, a
természeti hajlam hatalmas vonzó ereje jutott
mindkettőnek eszébe. „Na, s mért nem hoztad el
hallgatni atyádat is?“ kérdé Andor tréfás hangon.
„Meghalt!“ válaszolt a fiu, s érzékeny hangja
és a szemeiből kicsorduló köny mutatá, milly
fájdalmasan éri szivét ez emlékezet. „Meghalt!“
sohajtott másodszor a fiu, s hozzá tevé czigány
elmésséggel, melly még a mélyen érzett fájdal-
mon keresztül is áttört, „nem hiába egy ugrás
volt kovács-műhelye a temetőhöz, mert biz olly
4
