„Tekintetes uram!“ felelt a kérdezett, „en-
gedelmével tüstént magam megyek hozzá.“
„Felette szépnek mondják?“ kérdé továbbá
az uracs, s midőn György csak hallgatással vá-
laszolna szavaira, hozzá tevé kérdése folytatá-
saul: „S mi a neve?“
„Tekla,“ válaszolt szerényen az ifju.
„Hallom, hogy nem sokára menyegzőjét üli
vele.“
„A jövő hónapban mesterül leszeke városban
elfogadva, s e hir azonnal teljesülni fog.“
„Hm!“ folytatá pajzánkodó mosolylyal az
uracs, „szép leány látása legnagyobb örömet
okoz szivemnek, szeretném menyasszonyát is-
merni.“
György arczát komoly kifejezés szállta meg e
szavakra, és semmit sem válaszolt, azonban
csakhamar kalapját kereste s rövid búcsuszót
mondván pajtásinak, a város felé könnyült sziv-
vel, vidám arczczal utnak indult.
Kilépte után némi suttogás támadt a hátrama-
radt legények közt, mellynek tartalma György
kedvesének egyhangulag kimondott magasztalá-
sábol állott, melly magasztalásban maga György
is részesült, mert a munkás, józan, szerény ifjut
mindnyájan kedvelték.
