Szigorun tekinte a szóló aleány szemeibe, mintha
belőlök lelke fenekéről olvasni akarna; s ez éles
tekintet és ez átható értelem birt is tehetséggel
illy kiolvasásra; -- azután folytatá: „Ha a férfi,
kit egykor szeretél, ki belopózott szíved templo-
mába s a szentély elorzott kincseivel megszökött,
ha e férfi megtérne lábaidhoz, bünbánólag és tö-
rődött lélekkel térne meg, s azt fogadná, hogy
kiállott szenvedésidet folytonos szeretettel fogja
elfelejtetni, hogy a mult boruit boldog jövendővé
varázsolja, hogy papáldás által lesz férjed az em-
berek előtt, mint volt áldás nélkül Isten előtt
-- Tekla, mondd őszintén: boldog lennél-e Val-
day Andor karjaiban?“
„Boldog-e?“ sohajtott Tekla észrevehető
megindulással, melly szíve állapotját árulta el;
„ha megtérne... Szegény gyermekem!... De
nem, hisz ez lehetlen!“
„Nem leketlen, leányom!“ válaszolt hévvel
és erőteljes hangon Bojtora, „vagy ha ez volna,
akkor több is lesz lehetlen -- akkor minden le-
hetlen -- élni is lehetlen! ... Szólj őszintén,
szíved szerint! Vagy ha gyűlölőd őt, mint én
gyűlölöm a csábitót -“
„Atyám!“ közbe szólt Tekla, „gyermekem
atyját gyűlölnöm lehetlen!“
„Jól van,“ folytatá szavait Bojtora, „ezt
