121
san intett közeledésre, „jőjön vissza s kössünk
békét egymással.“
Ez egy pár nyájas szó s szeretett urnéja en-
gesztelő mosolya jó reményt költének Márthában,
melly kedvencze védelmében felzajgott vérét rög-
tönlecsillapitá; Szelődynéhez lépett, kezét meg-
csókolá. „Tehát nem haragszik többé“ ugymond,
„az én kis báránykámra?“
„Gondolhatja-e, Mártha,“ válaszolt Szelődyné,
„hogy egyetlen leányom iránt tartós harag tá-
madhatna keblemben? ... De meg kell kisér-
tenem mindent, hogy e megfoghatlan makacssá-
got megtörjem, melly engem valóban aggalommal
tölt el.“
„De ha nem törik, tekintetes asszony, de ha
nem törik?“ válaszolt hévvel Mártha, „miért
azért az aggalom? miért a szelid teremtést kény-
szeriteni, hogy szivén erőszakot tegyen? ... A
mit én ugy sem engednék meg soha!“ rekeszté
be ismét hangosabban szavait, dajkasága büszke
önérzetében.
„Na na -- hiszen minden jól lesz!“ csillapitá
őt Szelődyné.
„Lemondunk Valday urról?“ kérdé hirtelen és
örömmel szemeiben Mártha.
„Le, ha meg kell lenni,“ nyugtatá szavaival
az anya.
