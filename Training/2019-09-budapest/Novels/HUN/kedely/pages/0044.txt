125
XVIII.
Bojtora több hétig fáradozott leánya fölkere-
sésében; különösen egy bal gyanu után messze
behaladt Erdélybe, a nélkül, hogy a keresettnek
nyomára akadna, mi könnyen megmagyarázható,
mert ekkor távulabb volt tőle, mint bármikor.
Ezalatt Valday Andor kigyógyult fejsebéből,
s testi egéssége helyre állott, de lelke annál be-
tegebb, kedélye csüggeteg és háborodott vala.
A vétek sulya, mellyet könnyelmüleg elkövetett,
s mellynek illy előre nem láthatón gyászos lett
következése, kinzólag sujtá s önmagával megha-
sonlottá tevé őt; menekülni vágyott ez események
szinhelyéről.
Rokonai, kik őt a harangozó boszujától fél-
tették, utazást javasoltak neki; Andor örömmel
fogadá a javaslatot s e végre gyorsan tétettek meg
az előkészületek. Utjának egyéb czélja nem volt,
csak menekülni e nyomasztó emlékezetek szin-
helyéről, s a távulban megnyugvást, belsejével
tisztába jövést keresni föl... Ha találand-e? Ő
legalább reménylette; bizott, hogy nem lesz
mindig való a római bölcs mondata: a levegőt és
nem a lelket változtatja, ki túl száll a tengere-
ken... Gazsit, a hozzá föltétlen szeretettel ra-
