45
mivel birsz, első megpillantása percze volt szi-
vem vesztésének. Rabod vagyok! s csak az al-
kalmat lestem, remegő kebellel ezt neked el-
mondhatni, elnyögdelhetni. S most ... élet vagy
halál függ szavadon! nélküled nem élhetek. Mondj
itéletet felettem, és légy kegyes!“
Igaz érzelem ritkán birhat olly elragadó in-
gerrel a szavakban, mint minő ez ifju előadásán
uralkodott.... Kell-e mondanunk sükerét e szív-
rohanásnak? ismételjük-e a csáb forró hangzatu
szavait? az édes örömben remegő leány egy pár
kitérő s aztán magát egészen a szerelmet valló
uracsnak átengedő válaszait? Nagy része az illy-
nemü uracsoknak könyv néllül tudja az illyeket;
és sok hölgy megtanulhatá a stereotyp szókat illy
ajkakról.
Ot percz mulva Tekla zsibongó tagjai a hév
ölelésü ifju karjaiban nyugodtak. Csók csókot ért,
és szent és örökre tartandó szerelem esküi hang-
zottak le az ifju ajkairól.
Csak nehezen tudott az ifju kibontakozni a
leány karjaiból, kinek minden vágyai, a hiuság,
a kaczérság, a nagyravágyás, kielégítve s zajon-
gásban voltak azon kis adag szerelem mellett,
mellyet érezni szíve képes volt.„Atyádhoz kell
visszasietnem,“ szólt fájdalmas hangon az ifju.
