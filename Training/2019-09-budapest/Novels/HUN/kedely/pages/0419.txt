Az enyelgő, az édes kéjü együttlét Andor és
Tea közt éjfélig tartott.
VIII.
Kinek mindennap vasárnapja van, igaz ün-
nepe egy nap sincs a hét közt; dologtalan űzi az
ilyen egyik napot a másik után, mindenikén
csak élvet és örömet keresve, mellyet ha meg-
kap is, megszokottság által rég mindennapivá
vált az előtte.... Nem igy a munkás kézmüves,
ki az irás parancsa szerint, arcza veritékében
keresi kenyerét; ő hét nap közül csak egyet ün-
nepel megszünéssel a munkától, de ez egy rá
nézve nyugalom, öröm és valódi kedvtöltés nap-
ja... Illy napokon keresi fel a vidor szívü legény
szerető leányát, és mondja el neki forró érze-
lemmel mind azt, mit felőle a távolban munka
közt összegondolt. Illy napokon fűzi vezető karra
őt s megy vele vidor társak és társnők kiséreté-
ben erdők, hegyek és zöld tájak magánosabb
vendéglőibe, zavartalan örömnek szentelni né-
hány órát, pásztorias ebédet költeni el, szök-
décselni egyszerü zene hangjaira, játszadozni
illatos mezők ölén, honnan hives alkonyon édes
csevegés közt vonulnak haza felé, a váró szülék
egyszerü hajlékába, kik szemeiben áldásos öröm
mosolyg az érkezők felé.
