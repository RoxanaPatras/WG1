188
mozgékony ajkai, czéltalanul tévelygő szemei
gondtalan szórakozásra mutatnak, homlokán
azonban neme a határozott szilárdságnak látszik,
melly tekintetének hatályt kölcsönöz,mellyel azon-
ban őt nem lelki erő vagy értelmi suly ruházta fel,
hanem azon igen is szilárditó öntudat, hogy ő
szép jószágnak és tetemes jövedelemnek ura. Illy
egyéneknél e nemét a határzott szilárdságnak,
t. i. az arcz kifejezésében, gyakran lehet tapasz-
talni. Háta megett franczia egyenruhás szolga áll,
mi magában is meggyőzhet róla, hogy a közasz-
talnáli ebédlést csak időtöltés és mulatság kere-
setéből választá; s hogy e tekintetben kamatostul
megveszi illetőségét a társaságon, ezt ismét ab-
ból tapasztalhatjuk, mert alig enged maga körül
mást szóhoz jőni, ő minden ételnek, melly asz-
talra hozatik, fölét és finomát tányérára szedi,
s kárpótlásul történetkék elbeszélésével mulat-
tatja a társaságot, nem késvén egyszersmind, ha
más valaki új tárgyat pendit meg, rögtön hozzá
szólani, s elmondani felőle -- bármi legyen az --
megdönthetlenül helyesnek tartott nézeteit.
Szemközt vele, az asztal alsó végén, egy férfi
ül, kora virágában; széles homlokáról két felé
van haja elsimítva s dús fürtözetben csügg le majd
vállaira; sápadt arcza felette érdekes, fekete
szemeiből borús láng lobog, mellyeket a termé-
