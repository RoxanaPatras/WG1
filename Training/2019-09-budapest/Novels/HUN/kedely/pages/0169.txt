23
„És most, uram!“ szólt Bo jtora, miután le-
ánya élete felől Andort értesítette, ki e közben
a habozó kétség minden kinait kiállá, „ön, feledve
azt, hogy lsten előtt férj és atya, új szerel em-
nek engedi át szivét ?“
„Titkolva volt előttem, hogy ön leánya él,“
szabadkozott Andor.
„Én felfödözém a valót ön előtt,“ válaszolt
határozottan Bojtora, „s most várom, hogy tel-
jesitse kötelességét.“
„Mit kiván ön?“ kérdé nyugtalanul Andor.
Bojtora ajkain pillanatra megvető gúny vonult
el. ,„Mit kivánok?“ szólt aztán előbbinyugalmával.
„Mint mondám, teljesitse ön kötelességét!“
„És e kötelesség?“ kérdé tovább Andor.
„Olly ldolog, mellyet ön tudhat, a nélkül,
hogy én mondjam elébe,“ válaszolt Bojtora;
„azonban legyen. .. Le fog ön mondani ez új és
vétkes szerelemről!“
Elsápadva tekintett Andor Bojtorára, kinek
arczán kérlelhetlen szigor és erőteljes beszéde
mellett is rendithetlen nyugalom honolt; de az
új szerelem mélyen gyökerezett szivében, egyet-
len erő, mellyre támaszkodva, biztosan határozni
tudott. „Soha!“ felkiáltott szilárdabb hangon az
első meglepetés után. „Oh, ez lehetlen, ezt ön
nem kivánhatja,“ tevé hozzá csöndesebben.
