42
czeinél megtenni, igen nagy; ha önnek ideje
engedi, akár most mehetünk.“
Bojtora kész volt a kivánatot teljesítni; azon
vágy okozta-e ezt, hogy az uri vendéget minél
előbb eltávolitsa házától, vagy tán némi hiuság
ösztönzé, a toronybul, mit ő saját birtokának
tartott, a szép kilátást a városra s vidékére meg-
mutathatni s harangaival dicsekedhetni, ezt nem
tudjuk meghatározni. . ... Eltávoztak.
Eszter és Tekla egyedül maradtak. Az úri
hölgy nagy csomó divatképeket küldött uj barát-
néjához, a magyar hölgyek által olly dicsérendő
vendégszeretettel pártolt honi és nemzeti német
divatlapok két utolsó évi folyamának mellékleteit,
s most ezeket nézegették, vizsgálgatták, ma-
gasztalták. Tekla e képek nézdelésében nagy
örömét lelé; mindenik szerint vágyott egy vagy
más öltönydarabot birni, s némi irigységgel em-
lékezett azon tehetős hölgyekről, kik illy képeket
folyvást hordathatnak magukhoz, s elég pénzök
van, magukat untalan azok szerint piperézni.
Andor és a harangozó a toronyba értek s
csak most vevé az utóbbi észre, hogy a kulcso-
kat honn felejtette. Azonban ő ezermester volt,
s a zárak gépezeteiben is olly jártas, hogy ke-
vés fáradságába került, pálczatőre segedelmével
a bejuthatásra útat törni. Andor igyekezett minél
