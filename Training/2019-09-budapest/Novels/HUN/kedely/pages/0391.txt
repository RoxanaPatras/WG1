46
„Szerelmesem!“ sipegé Tekla halk hangon,
és karjai Andor ölelésére nyiladoztak.
„Szerelmünk titok legyen!“ szólt az uracs fi-
gyelmeztető hangon kedveséhez, s az elválás
forró csókját nyomta ajkaira.
Eltávozott.
Tekla olly nyugtalanul boldognak érezé ma-
gát! olly édes és aggasztó, büszke és félő, ma-
gasztos és leverő indulat-ár zajongott kebelében!
A toronyba vitt távcső nagyon jó szolgálatot
tett. A kilátás napáldozatkor e magasból a szép
fekvésü városra s nem kellemetlen vidékére bő
éldeletet nyujthatott -- volna mind annak, kinek
kedélye a természet szépségei iránt fogékony-
sággal bir. .. A harangozó mély kedélylyel fogta
fel ez élveket.
Lassankint sötétedni kezdett.
Egyik szögletben hosszas keskeny fenyü-lá-
dika állott, s a kulcs a zárba illesztve. Andor
nyugtalankodni kezdett, s hogy unalmát űzze,
mig Bojtora egészen a táj szemlélésébe látszott
merülve s távozásra legkisebb szándékot sem
mutatott, felnyitá a láda tetejét; hosszu s bot-
alaku sípot vett ki belőle.
