48
XXXVII.
Soha a vészben forgott élet megszabaditása
kevesebb örömet a menekültnek nem okozott,
mint Andoré volt ez óra után, mellyben habzó
kedélye felett a könyörgő leány szavainak diadalt
engedett; úgy érzé, mintha nyert kincsnek kel-
lene örvendenie, de öröme valódi felbuzdulása
elé hatalmas gát, visszaijesztő rém emelkedett,
melly a szívet, melly örülni akart, aggály keser-
vével zavará meg. Az éj nagy részét álmatlanul
virasztá, s okokat fürkészett, mellyek sulyával
tettét szépitse önmaga előtt, de csak gyöngéket
sikerült találnia, mellyek erejében hasztalan tö-
rekvék magát megnyugtatni. Alig hajnallott, s ő,
nem várhatva az órát, mellyben Szelődyéknél az
illedelem megjelennie engedi, asztalhoz ült s a
következő levelet irá:
„Forrón szeretett Jerném!-- Élni fogok, szí-
vem mindene, élni, mert parancsolád. ... Te
öntél igaz életet belém boldogitó szerelmed által,
kell tehát, hogy tulajdonodal becsüljöm ez életet,
mellynek becse csak tőled jő; kell, hogy tulaj-
donodat kétes sors koczkavetése által ne veszé-
lyeztessem...“
