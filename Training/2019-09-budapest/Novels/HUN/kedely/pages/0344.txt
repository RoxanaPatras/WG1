181
* Jő egy valaki, ki megirigylé a csöndes sze-
génynek boldogságát, s erőszakkal fosztja meg
attól, a mit mástól elrabolván, mégsem tett
magáévá.
* S az ember megy, és keresi vesztett bol-
dogságát. Megkináltatik élvekkel, mellyek kül-
színe egykori édes birtokához hasonlit. De az él-
vek ingyen nem adatnak; cserébe kell adni éret-
tök a jóságot!
* Am a külszín nem való, s jó lélek nélkül
az igaz boldogság nem kapható. .. Az ember to-
vább megy és keresi vesztett boldogságát. Meg-
kináltatik új élvekkel. De a világ semmit sem ad
ngyen, cserébe kell adni élvekért a becsületet!
* S az élvek olly hamar röppenők, mara-
dandó csak a keserüség, melly nyomukba lép...
Az ember tovább megy, és keresi vesztett bol-
dogságát; . .. csak nyugalmas hely után sohajt,
hová fejét lehajthassa. Az élet nyugalommal ki-
nálja meg őt és ajándékokkal nyitja meg kezét
feléje: de mind ezért végső birtokát, erényét kell
áldoznia!
* S a ki jóság, becsület, erény kiséretében
indult ki az anyai karokbul, bűn és vétek hiná-
rába sülyed pályafutása közben, mert egy hatal-
mas kéz tántoritá le ösvényéről, önhibája nélkül...
