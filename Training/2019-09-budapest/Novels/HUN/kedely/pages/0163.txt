mély érzetü szivét életerén rohanta meg a fel-
izgatott gyanu orkigyója, melly mintha keblén ele-
venül csüggött volna, minden nyugtató s vigasz-
taló szózat által új rohanásra ingerelteték. .. Le-
gyen bár való vagy képzelt az ok, melly szí-
vünkbe a búkeserv mérgét csepegteti, az ered-
mény egyiránt sujtó marad.
Andor jelentetett be; de Jerne egy életért
sem lett volna őt képes most elfogadni; -- arczát
a pamlagvánkosba rejté s hevesen intette távo-
zásra a bejelentő cselédet.
„De, leány, tehát mi lelt?“ mond az anya bú és
ingerültség közt, „elcsüggedsz, mint kétségbeső,
s a felvilágositás, a viszonos megértés malaszt-
ját erőszakkal tolod el magadtól?“
Jerne mosolyt erőtetett anyjára. „Bocsáss
meg, légy türelemmel, legjobb anyám!“ szólt,
kérőleg kulcsolván anyja jobbját kezeibe; egy
óra mulva, ma még... hiszen nyugodt leszek.... Csak
mostne! ... Ha majd e görcs elmulik keblemről.“
S néhány pillanatnyicsönd után hozzá tevé: „Menj,
anyám, szólj vele. .. mondd, majd elhivatjuk ...
mondd neki, hogy nagyon beteg vagyok!...“
