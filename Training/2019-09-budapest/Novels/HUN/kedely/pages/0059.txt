138
öblü borkancsó egészen fosztva lön tartalmától;
melly remekművét végezvén, mi neki nem nagy
erőtetésébe került, Lorányi végig dűle egy hosszu
bőrpamlagon.
A jelenlevők egy része összesugott, hogy ma
Lorányi Imre a kártyán sokat veszte, s illyenkor
nem jó vele komázni.
Egy szolga lépett be, s az orvos meghagyá-
sából jelenté Lorányinak, hogy felesége halálán
van, melly hir, vagyis inkább melly alkalmatlan-
kodás olly boszuságra ingerlé a különben is há-
borodott vérü házi gazdát, hogy ha a szolga az
ajtón, mellyen jött, ügyes gyorsasággal ki nem
szökel, a kancsó, melly így az ajtófán porlott
szét, bizonyosan fejét zuzandá be.
„Gaz kölykök!“ mormogá, ujra pamlagára
heveredve a felboszantott, „mit nem találnak ki,
hogy haragra ingerelhessenek... Halálán van!...
hányszor hallám már ezt, hányszor biztattak e jó
reménynyel... S mégis mindnyájan élünk. --Eljünk
tehát, míg meg nem halunk, míg a halál életban-
kunkat egészen el nem nyeri,“ fejezte be magány-
beszédét, s utána ismét egy teli pohár kiüritése
következett, azután pedig némelly horkantással
félbeszakasztott szendergés.
A többiek, ámbár kevesebb zajjal, még mint-
egy fél óráig folytaták a kártyázást és borivást,
