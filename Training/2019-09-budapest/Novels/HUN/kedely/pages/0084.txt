161
Azonban Andor nem maradt sértés nélkül,
mint ezt maga képzelé; feje hátsó részén nagy
sebet kapott, mellyből sűrün fakadó vér csurgott
nyakán alá. Alig haladt pár száz lépésnyire egy
mellékutczában, midőn testét hirtelen fagylaló
hideg futá végig, tagjait remegni érezte, s térde
megtörni készült alatta.... Egy kapuhoz támasz-
kodott, fejét tompa fájdalom fogta el, szédelegni
kezde. Ugy tetszett neki, mintha ismét sűrü
embercsoport közt volna, mintha az emberi ala-
kok lassankint angyalarczokká dicsőülnének, s őt
édes csengésü hymnuszszal üdvözölnék; ... egy
arczot látott az angyalfők közül előtünni, magához
közeledni s édes mosolylyal szép dalt zengeni
fülébe; az arcz egy bájos alak felett tündökölt,
feléje mind inkább közeledve, s ő karjait akarta
üdvözletére terjeszteni, midőn a kapu előtt, hol
álla, segély nélkül összerogyott.
Az elközelgett alkony sötét fátyollal boritá
az utczákat, mellyet kisvárosokban lámpafénynyel
nem nagyon sietnek felvilágitani. Andor már jó
ideje hevert a hideg kövezeten... Több ember
ment el mellette. Egy pár úri hölgy aljas korhely-
nek nevezé őt, ki eszméletét annyira eláztatá,
hogy most botrányul a földön kénytelen hente-
regni... Egy finom uracs, ki a ház kapuján ki-
lépett, orrfintorgatva taszitá meg lábával utjában
Meghasoulott kedély. I.
