153
XXII.
Kellemes nyári nap hajlott alkony felé, melly-
nek igéző hatását élvezni, s gyönyörködni egy-
szersmind a szőlőhegyekre nyiló szép kilátásban,
egy tündérbáju hölgy magas erkélyen foglalt he-
lyet. Előtte törpe asztalon maroquin kötésben
csinos album feküdt, önrajzolta tájképekkel. A
szép hölgy fejét igéző s dús barna hajfürtözet
özönlé el, melly ékes fonadékban levén a fej alsó
hátrészére illesztve, ennek olly sajátszerü szelid
kifejezést kölcsönze, melly a nézőnek önkény-
telenül enyelgő búbos galambot juttatott eszébe.
A termet bájai, a tojásdad arczok kellemei, a
junói méltóságu szempár lelkesült költő dalára
teheték e hölgyet érdemessé, midőn szépséggel
párosult szelid erényt akar megénekelni. Jerne
élete tizennyolczadik tavaszát élte; nyilt nagy fe-
kete szemeit fenséggel hordozá szét, mellyekben
szeretettel teljes szivmélység, őszinteség mutat-
kozott, és forró bizalmu, kedélyes ragaszkodás
ahhoz, kit barátul vagy szivmegbizottul választa.
És e hölgy szeretett... A tájképet, mellyre
az előtte fekvő album felnyitva, egy magyar ifju
társaságában rajzolta -- Némethonban, a Duna
táján, egyik fürdőben... Az ifju, Jerne emléké-
