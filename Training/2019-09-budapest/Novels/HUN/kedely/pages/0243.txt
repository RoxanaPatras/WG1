90
s multja felől tudakozódott. Lelke undorral telt
el... Másnap alkony felé szótlan búba merülve
indult el hazulról, s utját egyenest Teklához
vette.
Ritka eset, hogy gyönge szív illykép sujtas-
sék kettős fájdalom által, mint minőt most Tek-
lának kelle gyermeki s szülei keservekben ki-
állnia; de még ritkább, hogy azt gyönge női kebel
illy nyugalommal állja ki, a kettős fájdalom mé-
lyen érzése mellett. llly erőre az emberi lélek
csak úgy fejlődhetik, ha türt már sorscsapásokat,
mellyek egész lényét megrenditék, s mellyek a
szenvedő előtt csak két utat nyitnak fel: vagy
elveszni s elsülyedni a kinok tengerében ment-
hetlenül, vagy mint tisztitó tüzből szállni fel be-
lőle, melly után minden földi fájdalom türésére
hatalommal fölszentelve van. ... De illy türés
távul van az érzéstelenségtől; Tekla mélyen érzé
veszteségét atyjában és gyermekében, minek el-
fojthatlanul omló könyei tanuságát adák, s kifej-
lett lelkének szépsége nem is abban mutatkozott,
mintha veszteségét érzéstelen fogadta volna, de
abban, a miként tűrte e mélyen érzett veszteség
feletti fájdalmát.
Midőn Gazsi belépett, a kesergő anyát sze-
rencsétlen gyermeke társaságában találta, halvány
arczait önkénytelenül árasztván el könyekkel a
