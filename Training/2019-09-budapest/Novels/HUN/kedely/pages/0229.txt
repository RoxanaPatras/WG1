rényhez lépett, mellyből több darab ráspolyt és
feszitő vasrudat vett elő s átadta a legénynek.
„Ezekre nehezen lesz szükségünk“ szólt hozzá,
„mert e kulcsok itt a legtöbb zárt felnyitják előt-
tem! ... De nem árt az előgondoskodás.“ E
szavak után Bojtora egy csomó kulcsot vön zse-
bébe, s mindketten útnak indultak...
Tekla remegve siklott vissza az elhagyott szo-
bába, s gyorsan szóla Andor váró szolgájához,
hogy a legnagyobb sietséggel menjen urához,
tudósitsa őt, miszerint életét halálos veszély fe-
nyegeti, mellyet ha kikerülni akar, a leghatha-
tósabban ovakodjék, mert az éjjel lakára fognak
törni.
XLII.
E közben az éj leszállt a föld szinére, sötét
fátyolával födözve azok biztos nyugalmát, kiket
multak bús emléke, a jelen vész, vagy aggály a
jövendő iránt virasztani nem parancsolt... Csak
Nagy-Váradon volt a város egyik nagy és szebb
része iszonyu fénynyel világitva; nem egyes lak-
helyek, nem is egyes házsorok voltak a kimé-
letlenül dühöngő lángok martaléki -- egész ut-
czákat boritott el a pusztitó elem s a lánggal lo-
bogó üszköket messze távolságra sodorta a vi-
