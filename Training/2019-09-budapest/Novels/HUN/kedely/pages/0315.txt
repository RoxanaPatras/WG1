155
rék és bizonyára hatályos motivummal azonban
tüstint meg foglak ismertetni.“
„Kiváncsi vagyok,“ válaszolt Lorányi.
„Komolyan szólva, édes barátom,“ folytatá
beszédét a fekete tollas, „neked bármelly olda-
lon, bármelly pártnál, de szükséges jó bará-
tokat szerezned a megyénél.“
„Hiszen most minden részen birok illyeket,“
válaszolt Lorányi.
„Kiket hozzád csak közönyösség köt, de nem
érdek, s kik e szerint csak közönyösen viselen-
dik magukat irántad, ha szükséged lenne rájok,
de nem küzdenének érdeked mellett,“ szólt az
előbbi, s kis gondolkozás mulva a társasághoz
intézte szavait: „Hiszitek-e,“ ugymond, „hogy
tiz percznyi négy szem közti beszélgetés után le-
győzendem Lorányi minden apathiáját?“
A beszélő s Lorányi szomszéd szobába vo-
nultak, míg a többiek kiváncsian várták a beszél-
getés eredményét, mellynek azonban egészen
kedvező sükere lön. .. A fekete tollas úr rövi-
den előadá Lorányinak, a mit Valday Andor ügy-
védétől megtudott, hogy vagyonát, mellyet meg-
halt neje után bir, nem kis veszély fenyegeti,
minthogy Valday lépéseket szándékozik tenni, a
már is nem csekély adósságokkal terhelt vagyont
Lorányinak, mint fecsérlőnek, kezei alul elko-
