74
rangozó megcsalatva, azonban nem folytatá to-
vább a kérdezősködést.
Két izmos legény érkezett szobájába s nagy
gyorsasággal kérték a torony kulcsait, hogy a
tüzvészt hirdető harangozásra siessenek. Bojtora
átadá a kulcsokat az egyik legénynek, mi közben
kérdést intéze hozzá:
„Tudsz-e magad mellé hamarjában embereket
szerezni, Péter?“
„Tudok, uram!“ válaszolt a kérdezett, „egy
pár itcze borért hat is kikerül a csapszékből.“
Bojtora pénzt adott neki s parancsolá, hogy
siessen a toronyba, mert a tüzvész e roppant szél
mellett igen nagy lehet. „Te pedig, János,“ szólt
a másik legényhez, „itt maradsz; dolgunk lesz
együtt!“
Gazsi a czigányfiu, Andor hű szolgája, lépett
a szobába, s levelet adott Bojtora kezeibe, mely-
lyet ez nagy gyorsasággal olvasott végig, s azután
gúnyos hahotára fakadt, miközben öklét görcsö-
sen összeszoritva emelé fenyegetésre.
„S ez uradnak minden mondani valója?“ kérdé
a szolgától.
„Egyebet nem üzent,“ válaszolt amaz.
„Nagyon jól van; hiszen ebből is tudhatom,
hányadán vagyunk. .. János, jer most velem!“
szólt a megmarasztalt legényhez s vele az ajtó
