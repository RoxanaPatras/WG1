205
zése szállta meg. „Minden elhagyott,“ ugymond,
„minden üldözőbe vett engem, -- még e fiú is
pártot ütött ellenem!“
S vita kezdődött a festő és Andor között élet
halál felett, mellynek részleteit felhoznunk nem
szükséges: ismétlései voltak azok azon rögzött esz-
méknek, mellyekkel a borus kedély Andor agyát
eltöltötte; fölidézte mind azon legkisebb ese-
ményt, mind azon embereket, kikről kiokoskod-
hatá, hogy neki az élettől semmi remélni valója
nincsen többé. -- A festő csakhamar átlátta, hogy
itt minden felett a kedély jelen kóros rohamát
csillapitni s legyőzni szükséges, s hogy ha ezt
elérheti, a fekete gyászfellegeket az idő elosz-
latandja Andor lelke fölül. Atlátta egyszersmind,
hogy saját okoskodásainál sokkalta nagyobb ha-
tásu lenne, ha tettleg oszlathatná el ez elcsüg-
gedés okait, ha legalább arról győzhetné meg,
hogy azon emberek, kiket Andor megannyi csa-
lárd árulóinak hiszen, részvéttel és szeretettel
viseltetnek iránta. -- Időt veszteni nem lehetett;
Gazsinak meghagyta az ura melletti hű őrködést
s maga távozott, hogy mind azokat, kiktől An-
dor lelkére hatályosabb hefolyást várt, ember-
szerető barátságuk kitüntetésére személyesen
szólitsa fel.
