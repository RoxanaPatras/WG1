több ollyast mondani a harangozónak, mit neki
tetszeni vélt... Tudta, hogy nincs ember, kit
egy vagy más oldalán hiuságánál nem lehetne
ragadni.
Mintegy félórát tölthettek a tornyok belsejé-
ben, az óraműveket és harangokat tekintgetve,
s Andor ugy viselte magát, mintha mind e dolgok
iránt különös részvéttel, figyelemmel volna. --
Azután az ablakokhoz léptek, s Andor neki-ké-
szült, hogy a vidéket csudálhassa. Az idő nap-
áldozatra járt, midőn a levegő legtisztább s a
szem legtávulabb köröket belát. Jobbra a torony-
ablakból messzeterjedő sikság felett lehete el-
látni, mig balfelől a szőlőhegyek környezik a vá-
rost, mellyek felett nagyobb távolban a belé-
nyesi s Erdély felé eső magasabb csúcsok ké-
kellenek.
Egyszerre gyors mozgással kapkodott zse-
beihez Andor s kellemetlen meglepetéssel mondá,
hogy tárcsővét, mellyet e helyre magával akart
hozni, honn felejtette: „A nap még egy óráig a
láthatár felett lesz,“ igy szóla, „ez idő alatt
könnyen megjárhatom lakásomat, ha ön addig
rám itt várni szives lesz. Sokért nem adnám a
kedves élvet, a nap áldozatát e magas helyről
tekinteni.“ Ezzel a lépcsők felé indult, s a ha-
rangozó szavaira, hogy ő maga is szolgálhat neki
