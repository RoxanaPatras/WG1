145
„Köszönöm, jó uram,“ szólt Gazsinem meg-
indulás nélkül. „Lám most lelkemnek van baja.
Az engedelmesség volt lelkem lába, melly gyors
vala mindenkor szolgálatra; de most e láb meg-
sántult; -- a hűség volt lelkem keze, melly min-
den parancsot azonnal teljesitett; de most e kéz
megbénult; -- a szeretet volt lelkem oldala, az
volt ez oldalban a szív; de most az is kilyukadt,
-- kiesett, kihullott belőle a szeretet. .. Tekin-
tetes uram! a lelkem beteg, meg a szívem beteg,
bocsásson el, meg kell gyógyitanom.“
Andor végig nézé a különös hangulatu szol-
gát; arczának szelid tekintete, szavának megható
hangjai szivéhez szólottak; eszébe jutának a
hosszasan együtt töltött idők, hánykódó szíve
sötét szenvedései, mellyekben e fiu föltétlen ra-
gaszkodása olly gyakran vigasztalója volt, s ér-
zékenyen szóla: „Gazsi -- elhagyhatnál-e enge-
met? elfeledhetnéd-e, hogy barátod, nem urad
voltam?..... Azt hittem, holtig együtt maradunk.“
A szolga szemeibe könyek tolultak: „Nem, jó
uram, én nem mennék magamtól, de mennem
kell! nem tudom miért, de ellenállhatlanul
menni kényszerülök. .. Hiszen, téns uram, mi
ketten emberölők vagyunk; elhegedültük a végső
nótát szegény Bojtorának, -- oh, bár ez soha se
történt volna!“
Meghasonlott kedély. II.
10
