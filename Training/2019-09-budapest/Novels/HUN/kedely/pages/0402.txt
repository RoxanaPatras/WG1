56
s eltávozott... Sem ő, sem többi pajtásai nem bir-
ták igazán kitalálni, mi lehet oka, hogy György
egykor köztök a legvigabb legény, néhány nap
óta vigasztalhatlan bús.
Pedig György nagy okot talált szivében a bú-
sulásra; egy volt ő azon minden érzelmet mé-
lyen megragadó kedélyek közül, mellyek olly
aránytalanul nagyobb mértékben képesek a bol-
dogságot és vigságot érezni mások felett, de
mellyekre a fájdalom is óriási kinnal nehezül, s
mellyek általa megragadtatva, olly könnyen vál-
hatnak az epesztő bú martalékává. Nála a kedély
e szerfeletti fogékonyságához az egyszer szivébe
tolult érzelem szilárd kitartósága is járult.
Teklávali viszonyában mennyei boldogságot
élvezett; a leány szerette, atyja örömmel látta
őt házanál, s a derék párról még a mindenben
gáncsoskodó kisvárosi pletyka nyelv sem igen tu-
dott kedvezőnél egyebet mondani. Csekély volt
az ok, melly az utolsó hetekben Tekla megvál-
tozását okozta, s ollyan, melly csak egy inga-
tag szívre tehet benyomást. Teklának egy barát-
néja, egy helybeli vargának feltünőbb arczszinü
leánya, mint mondani szokták, nagy szerencsét
csinált! A nagy szerencse abból állott, hogy a
fehér bőrü vargaleány egy meglehetős karban
