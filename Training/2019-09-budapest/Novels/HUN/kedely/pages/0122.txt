195
„Kegyedet bizonyosan a szél hajtotta ide!“
jegyzé meg nevetve a szolga.
„Ficzkó!“ szólt Bojtora emeltebb hangon,
„becsüld meg magadat.“
„Na na, uram!“ elméskedett a czigány fiu,
„csak ne boszankodjék, nem mondom én, hogy
valami gonosz szél szárnyán repült kegyed; de
annyi bizonyos, hogy vagy a szerelem édes ta-
vaszi szele hajtotta, melly szerelmes szivből fa-
kadt; vagy a hasztalan epedés fanyar szele, melly
szintazon szerelmes szivből eredt; vagy a félté-
kenység csipős szele, vagy az elcsüggedés lany-
hos szele, vagy a harag és boszankodás zordon
őszi szele, melly mind egy cseppig ugyanazon
szerelmes szivből eredt; ... és én azt mondom,
hogy hordja el a forgó szél mind azt az embert,
ki uramnak roszat kiván, és ha mindjárt maga
főbiró uram volna is, ki a vármegyében minden
szélnek parancsol egész a határszélig. .. Ugy hi-
szem, érti, mit mondtam?“ fejezte be Gazsi ön-
tetsző hahotával beszédét.
„Értem belőle, ficzkó, hogy -- engedelmed-
del mondva -- czigány legény vagy,“ válaszolt
Bojtora, „mert ugyan sok bajod van a széllel...
De ki legyen tulajdonkép az a boldogtalan, ki
urad jegyese miatt e sok szelet csinálja?“
„Na s ki más, mint Ilványi Lőrincz, a főbiró?“
13
